آخرين اسناد منتشره ويكي ليكس درخصوص ايران ؛حزب الله و سوريه 
 ادعاهاي جديدي از پايگاه اطلاع رساني 
ويكي ليكس درخصوص ايران ؛حزب الله و سوريه را منتشر كرد كه بر اساس آن 
مسوولان ايراني به آمريكا در مسئله خريد سوخت هسته اي  بيش از روسيه اعتماد
 دارند و ترجيح  مي دهند؛ سوخت هسته اي  را از آمريكا دريافت كنند 
به گزارش ايرنا از بيروت ؛ روزنامه لبناني الجمهوريه به نقل از پايگاه 
اطلاع رساني ويكي ليكس پيرامون رابطه  ميشل عون رييس حزب آزاد ملي با حزب 
الله نوشت : ميشل عون طي سفر به ايران به مسوولان ايراني اطلاع داده كه وي 
قادر به ايجاد روابط دوستانه با آنها است ولي  نمي تواند با آنها محور
سياسي تشكيل دهد 
ميشل عون همچنين پيرامون رابطه حزب الله با سوريه گفته كه حزب الله هرگز
به آلت دست سوريه تبديل نخواهد شد و اين حزب همزمان با حركت به سوي 
استقلال و خودكفايي بر روابط دوستانه و خوب خود با سوريه باقي خواهد ماند 
روزنامه الجمهوريه به نقل از منبع مذكور پيرامون ديدار سفير جمهوري اسلامي 
 ايران در لبنان با عون ادامه داد: ميزان بغض و دشمني ميشل عون نسبت به 
سران جريان 14 مارس ناشي از عشق وي به ايران و سوريه نيست بلكه به اين 
علت است كه طبق نظر عون ؛ وي تنها فرد شايسته براي رهبري اين جريان است  
به نوشته اين روزنامه ؛ بشار اسد رييس جمهور سوريه نيز طي ديدار با مسوولان 
 آمريكايي در سال 2009 ميلادي استفاده ايران از سلاح هسته اي  عليه رژيم 
صهيونيستي را بعيد دانسته است  
اسد در اين جلسه ؛ مذاكرات سازش با رژيم صهيونيستي را متوقف شده اعلام كرده 
 و اظهار اميدواري نمود كه سير جديد مذاكرات بعد از انتخابات آينده رژيم 
صهيونيستي از سر گرفته شود 
رييس جمهور سوريه در اين جلسه گفته كه اسراييل  نمي تواند در برابر استقلال 
 و حاكميت لبنان احساس نگراني كند چرا كه خودش اين كشور را اشغال و خراب 
كرده است  
روزنامه الجمهوريه به نقل از منبع مذكور ادامه داد: بشار اسد پيرامون 
افزايش فشار اسراييل عليه ايران به خاطر برنامه هاي  هسته اي  آن بويژه بعد
 از سخنان محمود احمدي نژاد مبني بر نابودي اسراييل گفته كه قدرت در
ايران در دست آيت الله خامنه اي  است و ايران هم قصد ندارد اين اسلحه را
عليه اسراييل به كار ببندد 
ويكي ليكس همچنين پيرامون مضمون مذاكرت مسوولان ترك و ايراني نوشت : مسوولان 
 تركيه طي مباحثات عميق خود با مسوولان ايراني دريافتند كه آنها به آمريكا
 در مسئله خريد سوخت هسته اي  بيش از روسيه اعتماد دارند و ترجيح  مي دهند؛
 سوخت هسته اي  را از آمريكا دريافت كنند نه از روسيه  

