گزارشي  از نگاه رسانه هاي چين به انتخابات ايران 
پكن - رسانه هاي چين به برگزاري انتخابات در ايران توجه ويژه اي نشان 
دادند و در گزارش هاي خود سه محور موضوع هسته اي - مشكلات اقتصادي و
سياست خارجي را دنبال كردند 
به گزارش ايرنا- بازتاب برگزاري انتخابات ايران كه از روز جمعه در
رسانه هاي چين آغاز شده در روز شنبه نيز ادامه دارد و
اين گمانه زني كه انتخابات به دور دوم كشيده خواهد شد نيز در
گزارشهاي خبري نقل مي شود 
تلويزيون مركزي چين (سي سي تي وي ) در تمام بخش هاي خبري چيني و انگليسي 
زبان از جمله ساعت 00/9 امروز خبر انتخابات ايران را در صدر رويدادها
قرار داده است  
تلويزيون مركزي چين از ديروز بارها تصاويري از حضور مردم ايران در
پاي صندوق هاي آرا را به نمايش گذاشته و تماس هايي با خبرنگار خود در
تهران برقرار كرده تا وي به صورت زنده در اين مورد صحبت كند 
خبرگزاري رسمي چين نيز در گزارشي ضمن انعكاس سخنان رهبر معظم انقلاب 
هنگام راي دادن -نوشت : ايشان در همان زمان از ملت ايران دعوت كرد
حضور حماسي در انتخابات داشته و زودتر در حوزه هاي راي گيري حاضر شوند
 اين خبرگزاري گزارش تصويري نيز از حضور مردم در پاي صندوق هاي راي 
روي سايت خود مخابره كرده است  
برخي از مطبوعات چين نيز به نقل از شوراي نگهبان آورده اند كه نبايد
خاطره شيرين انتخابات را با تبليغات نادرست و جشن هايي براي پيروزي 
هاي ساختگي تلخ كرد 
شين هوا در مطالب انتخاباتي خود مساله هسته اي و موضوع اقتصادي را
اصلي ترين چالش هاي رييس جمهور آينده ايران دانسته است  
تلويزيون مركزي چين نيز در گزارش خبري بخش چيني خود اظهارات يك جوان 
ايراني را پخش كرد كه وي مي گفت مردم از فشار اقتصادي خسته شده اند 
خبرگزاري چين در گزارشي نيز به ديپلماسي خارجي ايران اشاره كرده و در
تحليلي نوشت : نتيجه انتخابات يازدهمين دوره رياست جمهوري اسلامي ايران در
روابط تهران - قاهره تاثيرگذار خواهد بود 
اين خبرگزاري نوشت : پيش بيني مي شود كه رييس جمهور آينده ايران در عادي 
سازي مناسبات با مصر نقش مهمي داشته باشد 

