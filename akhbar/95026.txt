وزير خارجه سوئد: شانس زيادي براي توافق نهايي با ايران وجود دارد
 
تهران - ايرنا - "كارل بيلدت " وزير خارجه سوئد در گفت وگو با پايگاه 
اينترنتي راديو فردا اعلام كرد: به تصور من گشايشي مهم با دستيابي به 
توافق اوليه به وجود آمده و اگر هر دوطرف ايران و گروه 1 + 5 با حسن 
نيت مذاكره را پيش ببرند شانس زيادي براي دستيابي به يك توافق نهايي 
وجود دارد 
به گزارش ايرنا- اين پايگاه خبري در ادامه افزود: پنجاهمين نشست امنيتي 
مونيخ ظهر يكشنبه به وقت محلي به كار خود پايان داد 
در اين نشست موضوع ايران يكي از مسايل مهم بود و درباره ��وافق موقت 
هسته اي و ادامه گفت و گوها و همچنين نقش ايران در سوريه بسيار صحبت 
شد 
"محمدجواد ظريف " وزير امور خارجه نيز روز يكشنبه در نشستي با همتاي 
سوئدي خود و همچنين دبيركل آژانس بين المللي انرژي اتمي و "كريستوفر مورف "
از نمايندگان سناي آمريكا شركت كرد 
"كارل بيلدت " وزير خارجه سوئد پس از اين نشست در "توييتر" خود نوشت 
كه نتيجه گفت وگوي طرفين در اين نشست اين بود كه بايد به ديپلماسي 
فرصت داد 
اين رسانه ادامه داد: وزير خارجه سوئد كه در ماههاي گذشته بسيار بر
گفت وگو و به نتيجه رسيدن مذاكرات با ايران تاكيد كرده است روز
دوشنبه راهي ايران مي شود تا تعامل با ايران را در تهران ادامه دهد 
كارل بيلدت وزير خارجه سوئد همچنين در مونيخ و در گفت و گو با اين 
راديو در پاسخ به اين پرسش كه "آيا به نظر شما توافق نهايي بر برنامه 
اتمي ايران ممكن است ؟" گفت : به نظر من يك گشايش مهم با دستيابي به 
توافق اوليه به وجود آمده و اگر هر دوطرف با حسن نيت مذاكره را پيش 
ببرند شانس زيادي براي دستيابي به يك توافق نهايي وجود دارد 
وي در پاسخ به پرسش ديگري مبني بر اينكه " آيا شما اين حسن نيت را از
سوي ايران مي بينيد؟" گفت : من آشكارا اين حسن نيت را هم اكنون در
حسن روحاني رييس جمهوري ايران و وزير خارجه اش مي بينم  
وي افزود: اما ايران يك جامعه پيچيده است و ما مي دانيم كه نيروهاي 
ديگري هم در ايران وجود دارند و بايد منتظر باشيم تا ببينيم چگونه 
پيش مي رود 
وي همچنين در پاسخ به اين پرسش كه " آيا شما تغيير ديگري در ايران به غير
از تحولات پرونده هسته اي مي بينيد؟" گفت : بله تغييراتي بوده است و من 
در سفرم به ايران اين موضوع را بررسي مي كنم  
كارل بيلدت افزود: اما اين آشكار است كه بسياري هستند كه انتظارات 
بزرگي دارند و مي خواهند تغييرات پيش برود اما بسياري از اين تحولات 
بستگي به پرونده هسته اي و توافق با غرب دارد 
وزير خارجه سوئد گفت : اگر مذاكرات موفق شود- بدون شك  گشايشي براي 
ساير تغييرات خواهد بود 
وي همچنين در پاسخ به پرسش ديگري مبني براينكه "ش��ا گفته ايد كه به 
نظرتان دعوت از ايران براي شركت در ژنو و باز پس گرفتن آن اشتباه 
بوده است - حال آيا به نظر شما بحران سوريه بدون ايران حل شدني است ؟"
گفت : به نظر من براي دستيابي به يك توافق در سوريه بايد شاهد مشاركت 
همه كساني باشيم كه نقشي در اين جريان دارند 
وي افزود: اين شامل آمريكايي ها- روس ها- سعودي - قطري ها- ايراني و
هر كس ديگر مي شود و من فكر مي كنم كه اين مسئله بديهي است  
وي همچنين در پاسخ به اين پرسش كه " صحبت هايي در ميان نمايندگان 
پارلمان اروپا خصوصا آنهايي كه اخيرا به ايران سفر كرده اند مطرح مي 
شود مبني بر اينكه اتحاديه بايد استراتژي مشخصي در قبال ايران داشته 
باشد- همچنين صحبت هايي هم درباره احتمال باز شدن دفتر نمايندگي اتحاديه 
اروپا در ايران مطرح شده است - شما در اين باره چه فكر مي كنيد؟" گفت :
به نظر من - ما در اتحاديه اروپا تا حدي اين استراتژي را داريم  
وي افزود: نبايد فراموش كنيد كه اين اتحاديه اروپا بوده كه مذاكرات 
اتمي با تهران را آغاز كرده و آمريكايي ها و بقيه در مرحله بعد به آن 
پيوستند 
او ادامه داد: در نتيجه به نظر من عنصر حساس استراتژيك از سوي ما در
رابطه با ايران اين است كه براي دستيابي به يك راه حل ديپلماتيك 
درباره مناقشه هسته اي دست يابيم - اين چنين راه حلي به لغو تحريم ها و
پيشرفت روابط مي انجامد 
كارل بيلدت گفت : ما همچنين در اتحاديه اروپا در پي گفت وگو درباره حقوق 
بشر هستيم و در نهايت اينكه - بله - باز كردن يك دفتر نمايندگي يا سفارت 
براي اتحاديه اروپا هم در آينده مطرح خواهد بود 
وزير خارجه سوئد همچنين در پايان اين گفت وگوي خود در خصوص هدف از
سفرش به تهران نيز گفت : راستش من اول به اصفهان خواهم رفت و بعد راهي 
تهران مي شوم - به تهران مي روم تا راههاي ممكن براي پيشرفت روابط را
بررسي كنم  

