 وزیر امور خارجه ایتالیا، جانشین کاترین اشتون شد
فدریکا موگرینی، وزیر امور خارجه ایتالیا، با رای رهبرای کشورهای عضو اتحادیه اروپا، به عنوان مسئول بعدی سیاست خارجی اتحادیه اروپا برگزیده شد.
این سیاست‌مدار ۴۱ ساله ایتالیایی، از اواخر سال جاری میلادی به جای کاترین اشتون، مسئولیت سیاست خارجی اتحادیه اروپا را به عهده می‌گیرد.
رهبران کشورهای اروپایی همچنین روز شنبه در بروکسل، دونالد توسک، نخست وزیر لهستان رابه ریاست شورای اروپا برگزیدند. او جانشین هرمان ون رومپوی خواهد شد.
با وجود انتخاب خانم موگرینی به عنوان مسئول سیاست خارجی اتحادیه اروپا، تا آغاز به کار او در سمت جدیدش در اواخر سال میلادی، کاترین اشتون همچنان ریاست کشورهای ۱+۵ را در مذاکرات هسته‌ای با ایران به عهده خواهد داشت.
خانم اشتون قرار است روز دوشنبه با محمد جواد ظریف دیدار کند. او از سال ۲۰۰۹ مسئولیت سیاست خارجی اتحادیه اروپا را به عهده داشته است. ایران و ۱+۵ مدت زمان توافق موقت هسته‌ای را تا سوم آذر ماه تمدید کرده‌اند. دو طرف باید تا آن زمان به یک توافق جامع و نهایی بر سر برنامه هسته‌ای ایران دست پیدا کنند.
