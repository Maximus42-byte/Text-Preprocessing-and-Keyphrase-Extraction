نگاهي  به اخبار راديو رژيم صهيونيستي درباره ايران 7
تهران - پايگاه خبري راديو رژيم صهيونيستي روز يكشنبه خبرهايي با عناويني 
چون "نتايج مذاكرات اتمي "استانبول 2" هنوز در ابهام است "؛" اسراييل 
غيرمستقيم به ايران كمك مي كند"و "احمدي نژاد 53 ميليارد دلار ارز را
نزديك نوروز به نرخ آزاد فروخت " را درباره ايران منتشر كرد 
به گزارش گروه اخبار ايران در رسانه هاي جهان ؛ اين پايگاه اينترنتي 
صهيونيستي به شرح زير نوشت :
"" * نتايج مذاكرات اتمي "استانبول - 2" هنوز در ابهام است 
خبرگزاري فرانسه گزارش داد كه به نظر مي رسد حكومت ايران از مذاكرات 
اتمي استانبول انتظار زيادي ندارد و موضع قاطع دولت هاي غربي در اين 
مورد؛ حكومت ايران را در نااميدي فرو برده است  
خبرگزاري فرانسه به نقل از يك منبع خود كه از او نام نبرد نوشت : دولت 
ايران ؛ موضع دولت هاي غربي در مورد محتواي گفت وگوهاي استانبول را
نااميدكننده مي يابد 
اين خبرگزاري افزود: از همان روز پنجشنبه ؛ گروه "جي -8"؛ هشت كشور
بزرگ صنعتي ؛ با صدور اعلاميه خود مبني بر ضرورت پايبندي ايران به در
پيش گرفتن يك "مذاكره جدي و سازنده " در استانبول ؛ در حقيقت اين پيام 
را به تهران فرستاده بود كه آنها در مذاكرات استانبول خواستار انعطاف 
پذيري بسيار جمهوري اسلامي هستند 
يك منبع ديگر به خبرگزاري فرانسه گفت ؛ در مذاكرات پيشين ايران و دولت 
هاي 1+5 ؛ دولت تهران موضوعات سياسي غيرمرتبط  با برنامه هاي هسته اي 
خود را مطرح كرده بود كه اين خود با انتظار دولت هاي غربي از اين 
مذاكرات در تضاد بود 
خبرگزاري فرانسه نوشت ؛ بيانيه ها و نظرات تاكنون ارائه شده از سوي 
جمهوري اسلامي نيزهمگي از آن حكايت دارند كه حكومت ايران از پذيرش هر
شرطي كه موجب توقف روند برنامه هاي اتمي خويش باشد؛ خودداري خواهد
كرد 
در همين حال در گزارش هاي ديگري كه پس از آغاز مذاكرات روز شنبه 
استانبول از سوي خبرگزاري ها مخابره شده آمده است كه فضاي مذاكرات در
نشست اول احتمالات جدي بوده است ر هر چند كه يك ديپلمات غربي به 
خبرگزاري ها گفت خود ما نيز با پايين ترين سطح انتظار به مذاكرات 
وارد شديم  
هيات ايراني كه از روز جمعه در استانبول بود؛ با احمد داوود اوغلو
وزير خارجه تركيه ؛ ديدار طولاني داشت و شب گذشته نيز جليلي ضيافت 
شامي از جمله براي كاترين اشتون برگزار كرد كه مقاماتي از تركيه نيز
در آن حضور يافتند اما معلوم نيست كه آيا سعيد جليلي از سران حكومت 
ايران براي ملاقات جداگانه با رييس هيات آمريكايي اجازه گرفته باشد 
رييس هيات آمريكايي وندي شرمن است كه نيكلاس برنز؛ ديپلمات آمريكايي 
ديگر كه خود او در گذشته مذاكراتي با سعيد جليلي داشته مقام مشورت 
وندي شرمن را دارد 
در ايران سرتيب پاسدار محمد اسماعيل كوثري نايب رييس كميسيون امنيت 
ملي مجلس شوراي اسلامي ايران ؛ روز شنبه در مصاحبه با خبرگزاري "فارس "
گفته بود كه " نخستين سووال مذاكره كنندگان ايراني در مذاكرات 
استانبول بايد راجع به  ترور دانشمندان هسته اي ايران باشد" 
پاسدار كوثري افزود كه "جمهوري اسلامي به هيچ عنوان تعيين تكليف غربي 
ها براي پرونده هسته اي را نمي پذيرد و به مسير هسته اي شدن ادامه مي 
دهد" 
احمدي نژاد نيز پنجشنبه در جنوب ايران گفت "سرسوزني از برنامه هسته 
اي خود عقب نشيني نمي كنيم " اما وزير خارجه ايران و نيز رييس سازمان 
انرژي هسته اي ايران سخناني در روزهاي اخير بيان كرده اند كه ممكن 
است نشان از نوعي آمادگي ايران براي نرمش هايي باشد 
اما از سوي ديگر؛ روزنامه "كيهان " تهران روز شنبه ؛ در سرمقاله اي به 
قلم حسين شريعتمداري مدير مسوول آن و نماينده آيت الله خامنه اي (مقام 
معظم رهبري )؛ نوشت : در مذاكرات استانبول ؛ "سقف " انتظاري كه آمريكا و
متحدانش مي توانند از ايران داشته باشند؛ صرف نظر كردن ايران از
غرامت خواهي است و "كف انتظار" ايران از 1+5؛ جلب اعتماد جمهوري 
اسلامي است كه لغو تمامي قطعنامه ها و تحريم ها (عليه ايران ) گام اول 
آن است  
گفتني است ؛ جمهوري اسلامي تضمين و ادامه بقاي خود را در اين مذاكرات 
جستجو مي كند  هيلاري كلينتون وزير خارجه آمريكا؛ دو روز پيش گفته 
بود كه " دادن تضمين به ايران ممكن است در صورت نشان دادن نرمش از
سوي جمهوري اسلامي ؛ در نظر گرفته شود" 
*هاآرتص : مذاكرات "استانبول - 2 " سرانجامي مثبت ندارد
روزنامه اسراييلي "هاآرتص " نوشت : از گفت وگوهاي اتمي استانبول نبايد
انتظار زيادي داشت و چنين به نظر مي رسد كه اين گفت وگوها نيز همانند
مذاكرات پيشين هسته اي سرانجامي مثبت نخواهد يافت  
هاآرتص افزود: اين حقيقت كه دولت آمريكا نماينده اي با مقام و
اعتبار سطح متوسط و نه بلندپايه را به استانبول گسيل كرد؛ خود
نشانگر آن است كه در "واشنگتن " هم انتظارات از گفت وگوهاي استانبول 
زياد نيست  
در همين حال ؛ به نوشته هاآرتص ؛ برخلاف دور گذشته مذاكرت اكنون به نظر
مي رسد كه حكومت ايران از قراردادن پيش شرطي در مورد اين گفت وگوها
خودداري كرده كه اين خود نقطه مثبتي است اما بايد در نظر گرفت كه به 
باور دولت هاي عضو 1+5؛ ايران همچنان به فعاليت هاي خود براي 
دستيابي به بمب اتم ادامه مي دهد 
هاآرتص افزود: نبايد فراموش كرد كه به زودي آمريكا شاهد برگزاري 
انتخابات رياست جمهوري خواهد بود و از اين رو بايد در نظر داشت كه 
اوباما و دولت او؛ در مذاكرات هسته اي با ايران ؛ تحت تاثير اين 
انتخابات و اثرات آن نيز هستند 
رهبران اسراييل گفته اند كه به مذاكرات "استانبول ر 2" چندان خوشبين 
نيستند اما به برگزاري آن ؛ فرصت لازم را مي دهند  اما شائول موفاز
رهبر حزب اپوزيسيون "كاديما" در اسراييل ؛ در روزهاي گذشته با انتقاد
از سياست هاي دولت باراك اوباما در قبال برنامه اتمي ايران كه او آن 
را "ضعف اوباما" خواند؛ گفت : اين موضع اوباما كه اگر حكومت ايران 
تضمين دهد برنامه هاي هسته ايش ماهيت نظامي ندارد؛ با برنامه اتمي 
صلح آميز آن موافقت خواهد كرد؛ بسيار خطرناك است  
موفاز كه خود زاده ايران است و به تازگي به رهبري حزب "كاديما"
برگزيده شده ؛ اين سخنان را در مصاحبه اي با روزنامه "جروزالم پست "
بيان كرد 
ناظران مي گويند اين انتقاد موفاز از اوباما بسيار نادر است چرا كه 
موفاز همواره لحني مثبت نسبت به سياست هاي اوباما داشته است و اين 
انتقاد نشان مي دهد كه در برابر اتمي شدن حكومت ايران ؛ موضع نسبتات 
واحدي در اسراييل وجود دارد 
*واي نت : دور جديد تحريم ها عليه ايران در صورت شكست "استانبول 2"
شبكه خبري اسراييلي "واي نت " گزارش مي دهد كه نمايندگان كنگره آمريكا
مي گويند پس از انجام گفت وگوهاي هسته اي 1+5 با ايران ؛ در مورد دور
جديد تحريم ها عليه جمهوري اسلامي تصميم خواهند گرفت  
گفته مي شود كه در ميان نمايندگان دموكرات و جمهوريخواه كنگره در مورد
ضرورت برقراري تحريم هاي بانكي و نفتي جديد؛ در صورت شكست اين گفت و
گوها؛ هم نظري و همداستاني وجود دارد  يك نماينده جمهوريخواه كنگره به 
شبكه خبري "واي نت " گفت ؛ اگر گفت و گوهاي استانبول شكست بخورد؛ اين 
به آن معنا است كه زمان برقراري تحريم هاي بانكي و نفتي جديد عليه 
ايران فرا رسيده است  
اينها در حالي است كه به گفته آگاهان در واشنگتن ؛ تحريم هاي تاكنون 
برقرار شده نيز به تدريج آثار مهلك خود بر اقتصاد جمهوري اسلامي را
به اثبات رسانده و رژيم ايران مي رود تا در روندي گام به گام از تحريم 
ها؛ در برابر آن به زانو درآيد  در روزهاي اخير در كنگره آمريكا؛
همچنين سخن از برقراري تحريم هايي تازه در مورد بيمه محمولات نفتي ايران 
نيز به ميان آمده است   چنين تحريمي ؛ به ويژه كشورهايي مانند ژاپن را
از بيمه كردن محموله هاي نفتي عازم كشورهاي مقصد باز مي دارد 
مجلس نمايندگان آمريكا كه تحت كنترل جمهوريخواهان قرار دارد؛ در ماه 
دسامبر گذشته ؛ مجموعه اي از تحريم هاي سنگين نفتي و بانكي را عليه جمهوري 
اسلامي به تصويب رسانده بود 
*يديعوت آخرونوت : اسراييل غيرمستقيم به ايران كمك مي كند
روزنامه هاي اسراييلي گزارش داده اند كه تشديد تحريم ها و بيم از حمله 
به تاسيسات اتمي ايران ؛ حكومت حاكم بر ايران را واداشته است تا به 
ذخيره هر چه بيشتر مواد غذايي و گندم براي زمان اضطراري خود بپردازد 
روزنامه اسراييلي "يديعوت آخرونوت " درهمين حال در روزهاي اخير نوشت 
اسراييل و روسيه در روزهاي اخير در حال انجام معامله اي هستند كه به 
موجب آن قرار است اسراييل ماشين آلات كشاورزي ساخت خود را به روسيه 
كه اكنون به مهم ترين تامين كننده گندم براي ايران تبديل شده ؛
بفروشد و بدين ترتيب اسراييل دارد به حكومت ايران كمك غيرمستقيم مي 
كند 
به نوشته آخرونوت ؛ تجهيزاتي كه اسراييل به روسيه مي فروشد ممكن است 
كه به طور غيرمستقيم به ايران كمك كند زيرا موجب خواهد شد توليد
محصول در روسيه افزايش پيدا كند و آن كشور بتواند مواد غذايي بيشتري 
را به ايران بفروشد و حتي برخي از تجهيزات كشاورزي خريداري شده توسط
روسيه در اختيار كشاورزان ايراني قرار بگيرد 

