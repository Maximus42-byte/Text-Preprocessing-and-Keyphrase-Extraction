انديشکده انگليسي :گزينه‌هاي روي ميز پس از انتخابات رياست جمهوري ايران چيست؟
 يک انديشکده انگليسي در نظر دارد همايشي در مجلس عوام انگليس با موضوع انتخابات ايران و گزينه‌هاي پيش روي غرب برگزار کند.
در پي انتخابات رياست جمهوري اخير ايران، جامعه بين‌الملل با سؤالات فراواني روبه‌رو است که هنوز پاسخ قطعي‌اي به آن‌ها داده نشده است. حسن روحاني رئيس جمهور منتخب به عنوان فردي ميانه‌رو و بر اساس فلسفه تعامل مجدد ايران با غرب انتخاب شده است. در عين حال، او درخواست‌هايي مشابه درخواست‌هاي رئيس جمهور پيشين محمود احمدي‌نژاد دارد، و به اهميت برنامه جنجالي غني‌سازي اورانيوم ايران تاکيد مي‌کند.
ي انتخابات ايران چه ارمغاني براي غرب خواهد داشت؟ ي 
در حالي که جهان غرب منتظر است تا ببيند نتيجه اين انتخابات براي شرايط فعلي چه ارمغاني مي‌آورد، سؤال اين است که آيا انتخابات اخير مانند انتخابات ايران در سال 2009 ناآرامي مدني به دنبال خواهد داشت يا خير. در صورتي که نتوان به راه‌حل ديپلماتيک دست يافت، امريکا و ساير ملل غربي با اين واقعيت روبه‌رو هستند که بايد اقدام ديگري صورت بگيرد، اين اقدام مي‌تواند تحريم‌هاي بيشتر يا حتي احتمال مداخله نظامي باشد. برخي ديگر استدلال مي‌کنند هنوز احتمال تغيير نظام در ايران وجود دارد.
ي موفقيت‌آميزترين گزينه‌هاي روي ميز براي تعامل با ايران کدامندي 
انديشکده انگليسي «هنري جکسون» به دعوت «لرد مگينيس درام‌گلاس»، مفتخر به ميزباني نشستي با حضور ريموند تانتر، استاد بازنشسته دانشگاه ميشيگان و عضو ارشد و سابق شوراي امنيت ملي امريکا در دفتر اجرايي رئيس جمهور است. پروفسور تانتر به کمک تجربه‌اي که در اين سمت‌ها کسب کرده، و با توجه به فعاليت در زمينه مذاکرات تسليحاتي، در اين رابطه به سخنراني مي‌پردازد که از نظر او موفقيت‌آميزترين گزينه‌هاي روي ميز براي تعامل با ايران کدامند.
ي تانتر عضو ارشد شوراي امنيت ملي در دولت ريگان-‌بوش بوده استي 
ريموند تانتر در سال‌هاي 1982-1981 در کاخ سفيد به عنوان عضو ارشد شوراي امنيت ملي در دولت ريگان-‌بوش خدمت کرده است. او در سال‌هاي 1984-1983 نماينده شخصي وزير دفاع امريکا در مذاکرات کنترل تسليحات در مادريد، هلسينکي، استکهلم، و وين بود. پروفسور تانتر در دانشکده نورت‌وسترن، دانشگاه ميشيگان، دانشگاه آمستردام، استنفورد، دانشگاه عبري اورشليم، و دانشگاه تل‌آويو خدمت کرده است. تانتر از سال 2003 در دانشگاه جورج تاون به طور منظم در زمينه تروريسم و گسترش سلاح‌هاي هسته‌اي تدريس کرده است. آخرين کتاب تانتر «شورشيان عرب و مخالفان ايراني» نام دارد.                                                                              لازم به ذکر است اين نشست قرار است روز چهارشنبه 10 ژوئيه 2013 در مجلس عوام در لندن برگزار شود
