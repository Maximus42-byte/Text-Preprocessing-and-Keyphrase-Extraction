جاسوسی برزیل از دیپلمات‌های ایرانی به مثابه نقض حقوق بین‌الملل 
هرچند هنوز یک قاعده جهانشمول ضدجاسوسی شکل نگرفته است که این اقدام را در همه ابعاد و شرایط نامشروع بشمارد، اما موازین موجود در گستره حقوق بشر و حقوق دیپلماتیک، بر این فعالیت ها قابل اعمال هستند.
خبرگزاری فارس: جاسوسی برزیل از دیپلمات‌های ایرانی به مثابه نقض حقوق بین‌الملل

به گزارش خبرگزاری فارس، پس از تائید خبر جاسوسی نهادهای اطلاعاتی برزیل از دیپلمات های برخی کشورها از جمله دیپلمات های ایرانی، بررسی ماهیت این اقدام از منظر موازین حقوق بین الملل م��جود و تحلیل نوع قواعد نقض شده در خلال این اقدام، یکی از الزامات صیانت از حقوق و منافع ملی در این خصوص و همچنین این قبیل موارد است.

هرچند هنوز یک قاعده جهان‌شمول ضدجاسوسی شکل نگرفته است که این اقدام را در همه ابعاد و شرایط نامشروع بشمارد، اما موازین موجود در گستره حقوق بشر و حقوق دیپلماتیک، بر این فعالیت ها قابل اعمال هستند. از همین رو، ارزیابی و سنجش نوع منزلت حقوقی این اقدامات، بسته به نوع اقدام و شرایط مرتبط با آن و همچنین ملاحظه قالب‏های حقوقی مرتبط با آنها –از جمله ملاحظه حقوق روابط دیپلماتیک- خواهد بود.

با بررسی معاهدات بین المللی مرتبط با حقوق دیپلم��تیک، منع جاسوسی به عنوان یکی از تعهدات بین‏المللی آمره دولتها جلوه گر می شود. یعنی حتی حق حاکمیتی دولتها بر امنیت ملی، در مورد کسب اطلاعات به صورت مخفیانه و بدون مجوز از نهادها و مقامات بین‏المللی واقع در قلمرو سرزمینی دولت و یا از نمایندگی‏ها و مقامات سایر دولتها که در دولت میزبان در حال فعالیت هستند، تعمیم نخواهد یافت.

در پرتو رهیافت فوق است که اقدامات اطلاعاتی برزیل (و همچنین آمریکا و دیگر کشورهای غربی) در خصوص شنود مکالمات و استراق سمع یا دسترسی غیرمجاز به اسناد و اماکن دیپلماتیک، مغایر با موازین بین‏المللی قراردادی و عرفی می باشد.

بر اساس بند (د)3 ماده 41 کنوانسیون وین روابط دیپلماتیک، اماکن ماموریت دیپلماتیک نباید مغایر با کارکردهای ماموریت دیپلماتیک به نحو مقرر در این کنوانسیون یا سایر قواعد حقوق بین‏الملل عام، مورد استفاده قرار گیرند. اصلی ترین ماموریت هیات دیپلماتیک در یک کشور را ماده 3 این کنوانسیون، حفاظت از منافع دولت متبوع و اتباع آن در چارچوب محدوده‏های مجاز در حقوق بین‏الملل و همچنین اتخاذ کلیه اقدامات مجاز در دولت محل ماموریت و اطلاع رسانی آنها به دولت فرستنده معرفی نموده است. بنابراین، کنترل مکالمات و دسترسی غیرمجاز به اطلاعات مقامات دیپلماتیک –که دارای مصونیت بین المللی از هرگونه تعرض فیزی��ی �� سایبری هستند- مغایر با روح کنوانسیون وین و تعهدات عام آن و همچنین قواعد عرفی ناظر بر روابط دوستانه دیپلماتیک خواهد بود.

علاوه بر این، مرتبط ترین موازین از حقوق دیپلماتیک که در زمینه جاسوسی از دیپلمات های دول خارجی قابل اعمال است و چنین اقدامی را منع می نمایند، مواد 22، 24 و 27 کنوانسیون وین هستند که اماکن و ماموران دیپلماتیک را «غیرقابل تعرض» شمرده اند. به همین دلیل، نه تنها ورود فیزیکی به این اماکن بدون اجازه رئیس هیات دیپلماتیک بلکه  جاسوسی در قالب شنود مکالمات و اطاعات مقامات سیاسی و دیپلماتیک، ممنوع و مغایر این ماده است و قوانین داخلی برزیل یا آمریکا نم�� توا��د مجوزی برای مشروعیت بخشیدن به جاسوسی های مذکور به شمار رود.

از این رو، برزیل با ارتکاب جاسوسی، حقوق دیپلمات های ایرانی و همچنین حقوق جمهوری اسلامی ایران را نقض نموده و کشورمان می تواند بلکه باید از سازوکارهای مختلف به منظور پیگیری حقوق خود استفاده نماید.

گفتنی است که برزیل با پنهان کاری و جلوه دادن نوعی رویکرد ضدجاسوسی –که نشات گرفته از اعلان عمومی جاسوسی آمریکا در سطح گسترده بین المللی بوده- با همراه شدن با آلمان، پیش نویس یک قطعنامه بین‏المللی علیه جاسوسی را جهت ارائه به ارکان سازمان ملل متحد تدوین نموده است.
