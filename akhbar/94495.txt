پيش  بيني هاي نشريه آمريكايي درباره روند تعامل ايران - آمريكا
تهران ر نشريه آمريكايي "آتلانتيك " ضمن بررسي عوامل و موضوعات موثر در
روند تعامل ميان ايران و آمريكا نوشت : طي هفته هاي آتي مشخص خواهد
شد تماس تلفني باراك اوباما و حسن روحاني - حادثه اي تاريخ ساز بوده يا
نمونه اي ديگر از تلاش هاي نافرجام ديپلماتيك است  
در اين گزارش به قلم "ديويد رود" آمده است : تماس تاريخي روز جمعه ميان 
روساي جمهوري ايران و آمريكا مي تواند نشانه پايان 34 سال خصومت دو
كشور باشد و  شايد هم بتوان از آن به عنوان فرصت از دست رفته ديگر
تعبير كرد 
گزارش در ادامه افزوده است : در هفته هاي پيش رو- نشانه هاي روشني 
بروز خواهد كرد كه از امكان پذير بودن يا نبودن دستاورد ديپلماتيك 
خبر مي دهد كه چندين موضوع مهم در موفقيت يا شكست تلاش هاي ديپلماتيك 
دو كشور قابل بررسي است  
روحاني رييس جمهوري جديد ايران طي ديپلماسي لبخند خود در نيويورك - يك 
تقاضا را به صراحت مطرح كرد كه تهران هر گونه توافقي را كه اجازه غني 
سازي اورانيوم را نداشته باشد- نمي پذيرد 
همانطور كه "اسكات پيترسون " و برخي ديگر نيز در هفته نامه "كريستين 
ساينس مانيتور" يادآوري كردند- روحاني تاكيد دارد كه ايران در اين 
زمينه تغيير موضع نمي دهد 
روحاني در نشست خود با رسانه هاي آمريكايي گفت كه "ما چيزي براي 
پنهان كردن نداريم   40 كشور مشغول غني سازي هستند- ما هم همين را مي 
خواهيم نه كمتر و نه بيشتر "
آتلانتيك افزود: تحليلگران استدلال مي كنند- موافقت روحاني با توقف غني 
سازي در داخل خاك ايران به منزله خودكشي او است   آيت الله علي خامنه 
اي رهبر عالي اين كشور و حتي خود روحاني بارها اعلام كرده اند جمهوري 
اسلامي كل برنامه هسته اي اش را تعطيل نخواهد كرد 
"كريم سجاد پور" كارشناس مسائل  ايران در انديشكده آمريكايي "صلح بين 
المللي كارنگي " گفت "غني سازي صفر هدفي عملي و ممكن نيست  "
در اين ميان - مقامات اسراييلي ديري است كه خواستار توقف دائم كليه 
فعاليت هاي غني سازي تهران شده اند و هشدار مي دهند كه غني سازي به 
منظور مصارف غير نظامي فرصتي را براي غني سازي هاي نظامي در اختيار
ايران قرار مي دهد 
آتلانتيك ادامه داده است : ريس جمهوري آمريكا در سخنراني روز سه شنبه 
خود در مجمع عمومي سازمان ملل با تصريح اينكه به حق ملت ايران براي 
دسترسي به انرژي صلح آميز هسته اي احترام مي گذارد- بگونه تلويحي از
آمادگي براي مصالحه سخن گفت  
اكنون بايد به دنبال نشانه ها دال بر مصالحه دو كشور بود كه طبق آن 
واشنگتن حق غني سازي محدود در داخل خاك ايران را در ازاي اجازه بازرسي 
كامل و جامع مي پذيرد و  در غير اين صورت - مذاكرات به سرعت به بن بست 
خواهد رسيد 
در اين ميان - اوباما بايد حمايت كنگره از توافق هسته اي احتمالي با
تهران را به دست آورد  در هر توافقي - تهران انتظار كاهش تحريم هاي تحميلي 
از سوي واشنگتن را دارد- كه لازمه آن راي مثبت كنگره است  
به نوشته اين مجله آمريكايي - افرادي كه به اين مساله خوشبين نيستند-
استدلال مي كنند كه حكومت مذهبي ايران تحت هيچ شرايطي قابل اعتماد نيست 
و هدف آمريكا بايد تغيير حكومت باشد 
به اعتقاد آنان - تحريم ها كه تاثير مخرب خود را بر اقتصاد ايران ثابت 
كرده است - تا زمان سقوط حكومت اين كشور بايد اجرا شود 
گزارش افزوده است : اوباما به صراحت در نطق خود اعلام كرد كه به دنبال 
تغيير حكومت در ايران نيست - اما آيا مي تواند اكثريت اعضاي كنگره را
به حمايت از توافق با تهران متقاعد كند؟
مقامات آمريكايي آشكارا به دنبال برخورداري از كمك هاي ايران براي 
تسهيل كنار گذاشتن بشار اسد رييس جمهوري سوريه از قدرت هستند  اما
احتمالا واشنگتن تقاضاي چنداني از تهران ندارد  انتظار آمريكا در حد
حمايت ايران از يك دولت انتقالي با اكثريت علوي ها اما بدون حضور اسد
و بسيار مشابه حكومت كنوني سوريه خواهد بود 
افزون بر اين - با افزايش قدرت نيروهاي جهادي ميان جبهه مخالفان دمشق -
آمريكا منافع چنداني در فروپاشي دولت و ارتش سوريه نمي بيند 
اما از سوي ديگر- ادامه قدرت نظامي اسد هم بدان معنا خواهد بود كه 
ايران انگيزه چنداني براي مصالحه در زمينه سوريه ندارد  تاكنون -
سياست تهران در تامين اسلحه - مشاوران ايراني و مبارزان حزب الله براي 
دمشق موثر و كارگر واقع شده است  
اگر مقامات ايران از جدا كردن راه خود از اسد سرباز زنند- دولت 
اوباما هم تمايل چنداني به مصالحه در زمينه غني سازي نخواهد داشت  
اين گزارش افزود: 15 اكتبر (23 مهر) گروه 1+5  بار ديگر آماده ملاقات 
با مقامات ايراني در ژنو مي شوند  موافقت سريع تهران با برگزاري دور
بعدي مذاكرات - امري غيرمعمول بود  در گذشته فقط تعيين زمان و مكان 
چندين هفته به طول مي انجاميد 
روحاني جمعه گذشته اعلام كرد كه ايران در مذاكرات ژنو طرحي را با هدف 
حل و فصل مناقشات 10 ساله هسته اي به طرف گفت وگو ارائه خواهد كرد 
آتلانتيك نوشته است : اگر پيشنهادهاي مبهم و تاكتيك هاي تعللي به كار
گرفته شود- مي توان انتظار داشت كه روند تعامل و مذاكره به ميزان 
چشمگيري كاهش يابد 
از نگاه روحاني و در درجات كمتر از ديدگاه اوباما- سرعت اين روند
حائز اهميت است   هر دو رهبر با چالش هاي سختي از سوي جناح راست 
(تندروها) در برابر هر گونه توافق هسته اي احتمالي مواجه هستند 
محمدجواد ظريف وزير خارجه ايران در نيويورك گفت كه تهران به توافق و
اجراي آن در چارچوب زماني يك ساله علاقمنداست  
روحاني و اوباما هر دو ناگزيرند در فاصله 6 تا 9 ماه به توافقي عيني 
دست يابند و جز اين - هر دو رهبر از سوي منتقدان خود به تسليم متهم 
خواهند شد 
آتلانتيك با اعلام اين خبر كه نخست وزير رژيم صهيونيستي دوشنبه آينده با
اوباما در واشنگتن ديدار مي كند- نوشت : هر گونه تغيير در اظهارات 
بدبينانه بنيامين نتانياهو درباره روحاني را مي توان نشانه 
پيشنهادهاي چشمگيرتر ايران در خفا قلمداد كرد 
در نهايت هر گونه پيشرفت در اين راه به محدوديت هايي كه ايران در قبال 
برنامه هسته اي اش مي پذيرد بستگي دارد - كه بر اساس روابط عمومي 
روحاني درنيويورك - انتظار نمي رود هيچ يك با موافقت تهران روبرو شود 
سجادپور كه گفته است مصالحه هاي بزرك احتمالا از حمايت محدود اسراييل 
برخوردار خواهد شد- معتقد است - اگر اوباما بتواند توافقي را به 
مذاكره بگذارد كه بر اساس آن ايران با توليد و ذخاير اورانيوم غني 
شده و به صورت معنادار محدود و با شفاف سازي بيشتر- موافقت كند- همين 
خود جاي ترديد فراوان دارد و  احتمالا اسراييلي ها با اكراه از آن 
حمايت مي كنند 
در پايان گزارش آمده است : طي هفته هاي آينده به تمام اين اما و اگر
ها پاسخ داده خواهد شد  آن زمان مشخص مي شود كه سفر روحاني به 
نيويورك و تماس تلفني اوباما رخدادهايي تاريخ ساز يا پوچ و بي ثمر بوده 
است  
