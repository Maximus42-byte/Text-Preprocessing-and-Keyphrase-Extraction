اتحاديه  اروپا تحريم ها عليه سوريه را تشديد كرد
تهران -وزراي خارجه اتحاديه اروپا روز دوشنبه با اعمال تحريم هاي جديد
عليه سوريه از جمله مسدود كردن دارايي هاي بانك مركزي اين كشور
موافقت كردند 
خبرگزاري فرانسه از بروكسل با اعلام اين خبر به نقل از اتحاديه اروپا
افزود: ديگر تدابير مصوب  اتحاديه اروپا عليه سوريه شامل مسدود كردن 
دارايي هاي هفت مقام سوري و از نزديكان "بشار اسد" و ممنوعيت ورود
آنها به قلمرو اعضاي اتحاديه اروپا؛ ممنوعيت پروازهاي باري سوريه به 
اين اتحاديه و تحديد مبادلات طلا و فلزات گرانبها ميان دو طرف مي باشد 
براساس اين گزارش ؛ پروازهاي باري سوريه به مقصد كشورهاي عضو اتحاديه 
اروپا اجازه فرود نخواهند داشت ؛ اما در صورت حمل مسافر اين اجازه به 
آنها داده مي شود 
برخي از اعضاي اتحاديه اروپا خواستار ممنوعيت واردات فسفات از سوريه 
بودند؛ اما يونان كه از خريداران اصلي اين ماده است ؛ با اين تحريم 
مخالفت كرد 
افزون بر اين ؛ برخي از اعضاي اتحاديه اروپا كه تعاملات تجاري گسترده اي 
با سوريه دارند؛ در بيان دلايل خود براي مخالفت با تحريم كامل بانك 
مركزي سوريه به تاثير منفي آن بر ملت اين كشور استناد كردند 
ايده ممنوعيت پروازهاي مسافربري ميان اروپا و سوريه نيز به خاطر
تبعات منفي آن بر روند خارج كردن اتباع اتحاديه اروپا در صورت 
اقتضاي انجام اين كار؛ از مجموعه تدابير پيشنهادي در نشست وزراي خارجه 
اتحاديه كنار گذاشته شد 
اتحاديه اروپا پيش از اين 150 شخصيت حقيقي و حقوقي سوريه را در
فهرست سياه خود قرار داده و تحريم هاي نفتي و تسليحاتي هم عليه دمشق 
اعمال كرده است   
