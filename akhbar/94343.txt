«تودي‌زمان» گزارش داد:راهبرد بزرگ ايران در خاورميانه/ ايران متعادل‌کننده جديد اوضاع در منطقه
در گزارشي در زمينه اتخاذ راهبردهاي مناسب ايران در خاورميانه نوشت: جمهوري اسلامي با اتخاذ راهبردي مناسب توانسته است خود را با فعل و انفعالات منطقه‌اي وفق دهد.
، روزنامه «تودي زمان» در گزارشي تحت عنوان «راهبرد بزرگ ايران» مي‌نويسد: در خاورميانه‌اي که طيفي از رخدادها را مي‌توان مشاهده کرد بايد به ظهور راهبرد بزرگ ايران  به عنوان تحولي عمده نگريست.
بر اساس اين گزارش، ايران هم‌اينک تبديل به متعادل کننده جديد اوضاع در منطقه شده است و اين کشور با موفقيت هم از سوريه و هم از عراق دفاع مي‌کند.
در بخش‌هايي از اين گزارش به قدرت ترکيه در منطقه اشاره شده و اينگونه بيان مي‌کند، برخي اوقات سياستمداران بين‌المللي جايگاه ترکيه در در حين بهار عربي و در زمان حال مقايسه مي‌کنند: منزلت ترکيه بسيار زياد بود به طوريکه نخست‌وزير اين کشور مي‌توانست، اعراب قاهره را در خصوص فضائل سکولاريسم و حکومت خوب وعظ مي‌کرد اما امروز ترکيه حتي يک سفير در قاهره ندارد.
روزنامه تودي زمان با اشاره به اين افت قدرت ترکيه مي‌نويسد، ايران توانسته است مسير حوادث را تغيير داده و به عنوان متعادل کننده جديد ا��ضاع منطقه خود را مطرح سازد.
از ديد اين روزنامه  قد علم کردن ايران نتيجه مستقيم نقش فرامنطقه‌اي شيعيان است. از لبنان گرفته تا ايران و کشورهاي مختلف خليج فارس شيعيان خود را به‌خوبي شکل داده‌اند.
تودي‌زمان در بخشي ديگر مي‌نويسد: ظهور ايران تا حدودي نيز به‌خاطر  موقعيت حکومت اين کشور است. درست است که ايران از لحاظ اقتصادي و مواردي ديگر دچار مشکلاتي است اما دولت اين کشور قدرتمند مي‌باشد. وقتي ما به سقوط دولت‌هاي ليبي و عراق نظر مي‌افکنيم  ، آنگاه متوجه نمايش عالي دولت ايران مي‌شويم. در حالي که ترکيه با «پ‌ک‌ک» مشکل دارد و اين گروه قادر به تسخير برخي مناطق کليدي ��رکيه است اما درباره ايران چنين موردي رويت نمي‌شود.
در انتهاي اين گزارش آمده است: درباره دولت ايران بايد اذعان کرد که در جمع آن‌ها افرادي تحصيلکرده  وجود دارند که توانسته‌اند خود را با فعل و انفعالات منطقه‌اي شکل دهند و نقشه‌هاي راهبردي مناسبي اتخاذ کنند.

