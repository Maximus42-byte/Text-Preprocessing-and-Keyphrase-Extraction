جلسه 'الجولانی' با افسران سیا و آل‌سعود در اردن     
به گزارش «شیعه نیوز» به نقل از مشرق، جزئیات جلسه 'ابو محمد الجولانی' سرکرده 'جبهة النصرة' شام با عناصر اطلاعاتی آمریکا و عربستان سعودی که به‌تازگی در پایتخت اردن برگزار شده بود، لو رفت.پایگاه خبری "الحقیقه" فاش کرد: سرهنگ دوم "ماتیاس گالم" فرمانده اتریشی نیروهای یونیفل مستقر در جولان اخیراً در بازگشت به کشورش، از تشکیل نشستی با حضور "ابو محمد الجولانی" سرکرده گروهک تروریستی جبهة النصرة لأهل‌الشام و دو تن از افسران سازمان مرکزی جاسوسی آمریکا ( CIA) و همچنین امیر "سلمان بن سلطان" شاهزاده سعودی خبر داد.

به گفته وی در این نشست که پایان هفته گذشته در خیابان "الکندی" در اردن برگزار شد حاضران درباره یک معامله تسلیحاتی با هدف آمادگی برای رویارویی با تحولات امنیتی و نظامی در چند روز آینده در تمام سوریه به طور کلی و جنوب این کشور به طور خاص، بحث و تبادل نظر کردند.ماتیاس گالم کسی است که با افسران شورای نظامیان "درعا" به ریاست سرهنگ "احمد فهد النعمة" مُکنّی به ابو جاسم ارتباط داشت. وی که در قالب برنامه بازگشت دومین کاروان سربازان اتریشی که وین تصمیم گرفت پایان جولای گذشته آنها را برگرداند، جولان را ترک کرده، می‌گوید: از طریق سرهنگ "احمد النعم����" به اطلاعات مهمی دست یافته مبنی بر اینکه این نشست توسط کارشناسان آمریکایی برگزار شده و علاوه بر افراد مزبور، "سلمان بن سلطان" معاون وزیر دفاع سعودی و مسؤول اتاق عملیات سوریه در اردن به نیابت از برادرش بندر بن‌سلطان و نیز دو تن از معاونان "رابرت فورد" سفیر پیشین آمریکا در سوریه که مسؤولیت پرونده سوریه در وزارت خارجه آمریکا را برعهده دارد، در آن حضور داشته‌اند.

گالم در ادامه به نقل از سرهنگ النعمة ملقب به "آنتوان لحد درعا" می‌گوید: افسران اطلاعاتی آمریکا مانع از حضور من و دیگر عناصر اطلاعاتی اردن در نشست افسران آمریکایی با "ابومحمد الجولانی" و "سلمان بن سلطان" شدند. از دیگر گفته‌های این فرد به نقل از احمد النعمة این است که  یکی از افسران جدا شده از ارتش سوریه در شهرک "المسیفرة" سوار بر یک خودروی ضد گلوله متعلق به نیروهای اطلاعاتی اردن و در حالی که کاملاً صورت خود را پوشانده بود، الجولانی را در روستای "الطُره" اردن مقابل شهرک مرزی تل‌شهاب سوریه به من تحویل داد تا عازم هتل "فورسیزن" در عَمان شویم.

احمد النعمة می‌گوید: من نمی‌دانم که آیا عناصر اطلاعاتی اردن که در این مأموریت با من همکاری می‌کردند، می‌دانستند که او الجولانی است یا خیر؟ طرف سعودی تا قبل از آنکه الجولانی را به روستای الطُره در شمال اردن بازگردانم مانع از ح��و�� من در این نشست دو ساعته شد و درواقع، افسر مذکور از همان ابتدا، مسؤول برقراری ارتباط با الجولانی در استان درعا بود.یک منبع اردنی آگاه این اطلاعات را در اختیار "سامیه حدادین" خبرنگار "الحقیقه" در عَمان قرار داده و بیان می‌کند که آمریکایی‌ها و سعودی‌ها پس از آنکه دریافتند افسر مذکور، عامل ارتباط با سرکرده گروهک تروریستی "النصرة" است، تصمیم گرفتند با وی دیدار کنند؛ که البته الجولانی نیز بی‌درنگ به این تصمیم جامه عمل پوشاند.

وی در خصوص نتایج این نشست نیز می‌گوید: در این نشست، یک معامله صورت گرفت و آن اینکه الجولانی که خود را "عدنان الحاج علی" (از اهالی غرب است��ن درعا) معرفی کرد، متعهد شد که القاعده عراق و شام به‌ویژه "جبهة النصرة" از این پس، وارد درگیری‌های دوطرفه با "ارتش آزاد" نشود و به همراه ارتش آزاد به مانند نبردهای استان‌های درعا، "القنیطره" و "ریف دمشق" با "ارتش سوریه" وارد نبرد ‌شود. در این میان، طرف سعودی نیز تعهد داد که در پوشش هیئت‌های امر به معروف و نهی از منکر و انجمن‌های خیریه وابسته به سلفی‌های عربستان، به حمایت مالی و لجستیک خود از "جبهة النصرة" ادامه دهد و سفارت این کشور در عَمان نیز با حمایت آمریکا، فرایند ارسال این کمک‌ها را تسهیل کند.

این افسر اتریشی که دو هفته پیش به فعالیت خود در یونیفل خاتمه داد ��ر گفت‌وگو با الحقیقه از جزئیات یک موضوع عجیب دیگر پرده برداشت و آن اینکه اسرائیلی‌ها به همراه نیروهای اردنی در جنوب سوریه، نیروهای ارتش آزاد را وادار کردند تا در راستای دستیابی به اهداف مغرضانه‌شان، نیروهای یونیفل را بربایند و به سمت آنها شلیک کنند. در ادامه، سازمان‌های استخبارات اردن و جاسوسان رژیم صهیونیستی به ارتش آزاد دستور دادند به حوزه آبی رود "یرموک" و سرچشمه‌های آن وارد شده و هزاران بمب کارگذاشته توسط ارتش سوریه در امتداد مسیر آتش‌بس را پاک‌سازی کنند. از دیگر اقدامات ضروری که انجام آن مورد تأکید قرار گرفت باید به نقش "احمد المصری" نماینده "میشل کیل��" و "��نبر دموکراتیک اردن" در خصوص ایجاد هماهنگی بین ارتش آزاد و عناصر اطلاعاتی اردن و اسرائیل اشاره کرد.دولت اتریش در جولای گذشته تصمیم گرفت افسران و سربازان خود را که بالغ بر 400 نفر بودند از یونیفل خارج کند؛ دلیل این امر، هدف قرار گرفتن و ربوده‌شدن این نیروها توسط مخالفان سوریه و تصمیم اتحادیه اروپا مبنی بر عدم ارسال سلاح برای شورشیان بود. بدین‌ترتیب این کشور بعد از 40 سال نیروهای خود را از جولان بیرون کشید.
