واشنگتن‌پست: سخنان رهبر ایران امکان هرگونه همکاری تهران-واشنگتن در عراق را کمرنگ کرد  
نشریه واشگتن‌پست در گزارشی عنوان داشت که سخنان روز یکشنبه رهبر ایران مبنی بر مخالفت با مداخله آمریکا در عراق هرگونه امکان باقی مانده در مورد همکاری نظامی بین دو کشور برای سرکوب داعش را کاهش داد.                                                       به گزارش گروه بین‌الملل خبرگزاری تسنیم؛ نشریه واشنگتن‌پست در گزارشی نوشت که سخنان روز یکشنبه رهبر ایران هرگونه امکان باقی مانده در مورد همکاری نظامی بین جمهوری اسلامی �� ایالات متحده برای نجات عراق از یورش عناصر مسلح داعش را کاهش داد.                                                                                                                                                            به نوشته واشنگتن‌پست، در حالی که تهران و واشنگتن پیشتر نشانه‌هایی از علاقه خود برای همکاری با یکدیگر برای خلاص شدن از داعش بروز داده بودند، سخنان رهبر ایران نشان داد که شکاف و جدایی روزافزونی بین منافع این دو کشور مخالف وجود دارد.                                                                                                                                             پیشتر مقامات آمریکایی در اظهار نظرهایی خواستار این شده بودند که ایران نقش سازنده‌ای در عراق ایفا کند. اما رهبر معظم انقلاب در سخنان روز یکشنبه گذشته خود به صراحت اعلام کردند که ایران مخالف هرگونه مداخله آمریکا در عراق است. ایشان فرمودند که عراقی‌ها خود به تنهایی می‌توانند بر آتش‌افروزی‌ها در این کشور غلبه کنند.

