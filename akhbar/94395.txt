ديلي  تلگراف نتانياهو درباره برنامه هسته اي ايران به اوباما اولتيماتوم مي دهد
سياسي  رژيم صهيونيستي  آمريكا
تهران - روزنامه انگليسي "تلگراف " پيش بيني كرد: "بنيامين نتانياهو"؛
نخست وزير رژيم صهيونيستي ؛ در ديدار روز دوشنبه خود در واشنگتن 
درباره برنامه هسته اي ايران به رئيس جمهور آمريكا هشداري صريح
خواهد داد 
"آدريان بلومفيلدBlomfield Adrian/" در اين مقاله نوشت : "مي گويند
2 سال قبل ؛ باراك اوباما در اقدامي كه نشان از نارضايتي وي از سياست 
هاي شهرك سازي اسرائيل در كرانه باختري داشت ؛ بني��مين نتانياهو را در
تالار كاخ سفيد منتظر نگه داشت   در ماه مه ؛ نتانياهو به صورت علني از
ميزبان ناراضي خود براي پيشنهادش درباره مرزهاي دولت آتي فلسطين 
انتقاد كرد 
در ملاقات روز دوشنبه نيز اوباما بار ديگر با اين ميهمان خود در
وضعيتي ستيزه جويانه مواجه خواهد شد  با اين تفاوت كه اين بار؛ بر
خلاف دفعات پيشين ؛ اين اسرائيل است كه حرفي براي گفتن دارد 
نتانياهو در اولتيماتوم خود به اوباما اعلام خواهد كرد در صورتي كه 
وي درباره مشاركت ارتش آمريكا به منظور جلوگيري از دستيابي ايران به 
بمب هسته اي قول ندهد؛ طي چند ماه آينده اسرائيل به تنهايي وارد
ميدان خواهد شد 
اين تهديد يك تهديد سطحي نخواهد بود  طبق منابع نزديك به سازمان هاي 
امنيتي اسرائيل ؛ طراحان نظامي به اين نتيجه رسيده اند كه اكنون بيش 
از هر زمان ديگري شرايط براي حمله يك جانبه عليه تاسيسات هسته اي 
ايران فراهم است  
اين ارزيابي بر اساس تبعات پيش بيني نشده "بهار عرب " به ويژه در
سوريه صورت گرفته كه به ميزان چشمگيري نفوذ ايران را در منطقه تضعيف 
كرده است  
اسرائيل به خوبي مي داند كه حمله نظامي به ايران هزينه هاي زيادي به 
همراه خواهد داشت   زيرا ايران از طريق گروه هاي شبه نظامي نماينده 
خود؛ يعني "حماس " و "حزب الله " كه در غزه و لبنان مستقر هستند؛ و نيز
سوريه قادر است دست به اقدام تلافي ��ويانه بزند 
هر يك از اين نمايندگان مي توانند شهرهاي اسرائيل را آماج موشك هاي 
خود قرار دهند؛ بهايي كه برخي مقامات ارشد نظامي و جاسوسي اسرائيل 
آن را بيش از ضريب تحمل تل آويو مي دانند 
اما از آن جا كه سوريه با يك جنگ داخلي احتمالي مواجه است و حماس طي 
هفته هاي اخير تصميم گرفته از مدار ايران خارج شده و به مصر نزديك 
شود؛ گزينه هاي ايران براي مقابله به مثل به شدت محدود شده است  
يكي از منابع نزديك به فرماندهان ارتش اسرائيل گفت "توان 
بازدارندگي ايران به شدت كاهش يافته است   در نتيجه برخي از مخالفان 
حمله نظامي عليه ايران ؛ تغيير عقيده داده اند  آن ها معتقدند كه 
اكنون فرصتي طلايي براي حمله به ايران با هزينه اي بسيار كم تر است  "
اما اين بدان معنا نيست كه حمله مذكور اساسا هزينه اي براي اسرائيل 
نخواهد داشت   با ظهور اخوان المسلمين در مصر؛ حماس تصميم گرفته به 
نزديك ترين متحد خود به لحاظ ايدئولوژي روي آورد و از ايران و كمك 
هاي مالي اش دست بكشد؛ اما در صورت دخالت گروه هاي كوچك تر در غزه 
كه همچنان تحت حمايت تهران هستند؛ غزه نيز ناگزير خواهد بود حركتي نمايشي 
را به اجرا بگذارد 
بشار اسد؛ رئيس جمهور سوريه نيز مي تواند با اقدام نظامي عليه 
اسرائيل بار ديگر كشور متفرق خود را متحد سازد 
ايران بدون ترديد از موشك هاي باليستيك خود عليه اسرائيل استفاده 
خواهد كرد و اين در حالي است كه حزب الله با برخورداري از زرادخانه اي 
كه به طور تقريبي 50 هزار موشك در خود دارد؛ فرصتي خواهد داشت تا به 
ترميم وجهه خود در خاور ميانه بپردازد؛ وجهه اي كه با حمايت از اسد
خدشه دار شده است  
با اين حال ؛ اين وضعيت ؛ "سناريوي روز قيامت " نيست كه برخي از آن مي 
ترسيدند  مقامات امنيتي اسرائيل به صورت روز افزون با اجراي حمله 
براي جلوگيري از ايجاد يك قدرت هسته اي كه به كرات از نابودي اسرائيل 
سخن گفته ؛ موافق تر مي شوند 
يكي از مقامات سابق وزارت جنگ اسرائيل گفت "اين كار آسان نخواهد
بود  موشك ها به سوي شهرهاي اسرائيل از جمله تل آويو سرازير خواهند
شد؛ اما سناريوي روز قيامت كه عده اي از آن سخن گفته اند رخ نخواهد
داد  من فكر نمي كنم اوضاع به يك جنگ تمام عيار تبديل شود "
اما صرف نبود دو مورد از امتيازات ايران نمي تواند اسرائيل را به 
اجراي حمله يك جانبه ترغيب كند بلكه اضطرار اجراي اين حمله از اين 
واقعيت ناشي مي شود كه دستگاه هاي اطلاعاتي اسرائيل به اين نتيجه 
رسيده اند كه تنها 6 تا 9 ماه باقي مانده تا تاسيسات هسته اي ايران 
در مقابل حمله يك جانبه تل آويو مصون شود 
پس از اين تغيير؛ ايران وارد مرحله اي مي شود كه مقامات مربوطه آن 
را "منطقه امن " مي نامند  نقطه اي كه اسرائيل ديگر قادر نخواهد بود
به تنهايي مانع از تبديل شدن ايران به يك قدرت هسته اي شود 
بر اساس برآورد اسرائيل ؛ تا آن زمان ايران به تخصص و فناوري هاي كافي 
براي ساخت يك بمب هسته اي دست يافته است   از همه مهم تر؛ ايران قادر
خواهد بود در تاسيسات "فوردو" كه در اعماق كوه و قطعا خارج از برد
موشك هاي آمريكايي سنگر شكن 8GBU 2 و 27 اسرائيل خواهد بود؛ نسبت به 
اين كار اقدام كند 
نتانياهو با به خاطر داشتن اين ضرب الاجل به واشنگتن خواهد رفت   دولت 
اوباما ترديدي ندارد كه ملاقات كنندگانش درباره مقاصد خود كاملا جدي 
هستند  "لئون پانه تا"؛ وزير دفاع آمريكا؛ ماه گذشته از "احتمال 
بالاي " حمله نظامي اسرائيل بين ماه هاي آوريل و ژوئن سال جاري سخن گفت 
 
مقامات ارشد آمريكايي به طرز بي سابقه اي درباره غير عاقلانه بودن 
اين اقدام به صورت علني هشدار داده اند و "ويليام هيگ "؛ وزير خارجه 
انگليس نيز اين هشدار ها را تائيد كرده است  
اوباما مصمم است كه تحريم هاي تشديد شده آمريكا و اتحاديه اروپا عليه 
بانك مركزي و بخش انرژي ايران فرصت كافي براي تاثير گذاري داشته باشند
و تلاش مي كند تا اسرائيل را از كارشكني در مسير اين راهبرد منصرف سازد
 
اما براي فرصت دادن به تحريم ها؛ نتانياهو عملا مجبور خواهد بود از
توان اسرائيل براي حمله به ايران صرف نظر كند و سرنوشت تل آويو را
به دست آمريكا بسپارد  به همين دليل است كه وي خواهان دريافت ��شانه 
اي روشن  از تعهد رئيس جمهور آمريكا در اين زمينه است  
يكي از مقامات سابق ارتش گفت : اين همان دوراهي اي است كه اسرائيل بر
سر آن قرار گرفته   اگر ايران در مقابل حمله اسرائيل وارد منطقه امن 
شود؛ آيا تل آويو مي تواند براي جلوگيري از هسته اي شدن ايران به 
آمريكا اعتماد كند؟"
تقاضاي اصلي نتانياهو پذيرفتن "خط قرمزهاي " اسرائيل از سوي واشنگتن 
خواهد بود و اين مستلزم آن است كه دولت اوباما از تهديد به حمله به 
ايران در صورت دستيابي به بمب هسته اي به هشدار درباره توسل به زور
در صورتي كه تهران به توان ساخت بمب دست يابد؛ تغيير موضع دهد 
به اعتقاد "متيو كروئنيگ "؛ مشاور ويژه ساب�� پنتاگون در امور ايران ؛
هرچند ممكن است اوباما در خفا درباره اقدام عليه ايران در صورت 
اخراج بازرسان سازمان ملل و يا آغاز غني سازي اورانيوم تا سطح مورد
نياز ساخت يك بمب از سوي تهران متعهد شود؛ اما تمايلي ندارد كه اين 
تعهد را علني سازد 
كروئنيگ كه يكي از حاميان حمله آمريكا به ايران است گفت : اسرائيل با
وضعيتي مواجه است كه يا بايد همين حالا به ايران حمله كند و يا به 
آمريكا براي پيمودن اين راه اعتماد كند  نتانياهو مي خواهد در
جريان اين ملاقات ها تضميني صريح مبني بر اقدام نظامي آمريكا در صورت 
لزوم به دست آورد  رئيس جمهور آمريكا احتمالا نتانياهو را متحدي مي 
بيند كه در ��قايسه با بسياري از دشمنان قسم خورده اش در خاور ميانه ؛
آسيب بيشتري به سياست وي در منطقه وارد كرده است   اما او ناگزير
خواهد بود؛ دست كم در اين ديدار؛ نارضايتي خود را پنهان كند 
نتانياهو به خوبي مي داند كه ميزبانش نسبت به اتهاماتي كه هم كنگره 
و هم رقباي جمهوريخواهش درباره سياست ضعيف او در قبال ايران به وي 
نسبت مي دهند بسيار آسيب پذير است و تلاش خواهد كرد تا آنجا كه ممكن 
است از اين وضعيت بهره برداري كند 
آن چه كه  مشخص است اين است كه مسائل مربوط به فلسطين كه مهم ترين 
منبع اختلاف ميان اين دو محسوب مي شود در حاشيه قرار خواهد گرفت  
اوباما نيز مدتي است كه لفاظي هاي خود را عليه ايران فراتر از
ميزان مطلوب خود تشديد كرده است  
هفته گذشته ؛ وي با تشديد آشكار لحن خود از جديت درباره توسل به 
اقدام نظامي براي جلوگيري از دستيابي ايران به بمب هسته اي سخن گفت  
با اين حال ؛ بعيد به نظر مي رسد وعده هايي كه وي ممكن است به 
نتانياهو بدهد؛ بتواند اسرائيل را از اقدام يك جانبه منصرف سازد 
در ميان افكار عمومي اسرائيل ؛ مواجهه با ايران به عنوان يك اقدام 
غير قابل اجتناب تلقي مي شود  محتواي مكالمات مردم در كافه ها و
رستوران ها به همراه پارانوياي عمومي فزاينده در نتيجه تسريع احداث
سازه هاي مقاوم به بمب و آزمايش آژيرهاي خطر و رزمايش هايي كه در
جهت آمادگي غير نظاميان در مقابل حملات موشكي اجرا مي شود؛ همگي به اين 
موضوع اشاره دارند 
هفته گذشته ؛ روزنامه هاي اسرائيلي درباره كمبود ماسك هاي ضد گاز
ابراز نگراني كردند؛ اين در حالي است كه تا كنون بيش از 4 ميليون 
ماسك در ميان مردم اسرائيل توزيع شده است  
هرچند نمي توان انكار كرد كه جنگ طبل روز به روز بيشتر به صدا در مي 
آيد؛ اما هنوز مشخص نيست كه آيا نتانياهو خود به طور كامل به اين 
اقدام متعهد است يا خير 
بديهي است كه تصميم براي آغاز جنگ بايد از سوي كابينه داخلي 
نتانياهو مورد تائيد قرار گيرد  اما در اسرائيل همه مي دانند كه 
تصميم نهايي به "اهود باراك "؛ وزير جنگ اسرائيل ؛ كه مواف�� اقدام 
نظامي است ؛ و از همه مهم تر به نخست وزير بستگي دارد 
"جاناتان اسپاير"؛ تحليلگر برجسته اسرائيلي  با تاكيد بر پيچيدگي و
ابهام شخصيت نتانياهو گفت : "ما از موضع باراك مطلعيم اما در مورد
نتانياهو اين مسئله چندان مشخص نيست  " وي افزود "نتانياهو كسي نيست 
كه ماجراجويي هاي نظامي را دوست داشته باشد  دو دوره نخست وزيري وي 
از جمله آرام ترين سال هاي در تاريخ اخير اسرائيل بوده است   وي در
وراي شخصيت چرچيلي اي كه مايل است از خود به نمايش بگذارد؛ بسيار
محتاط و متزلزل است  "
اگر نتانياهو بتواند بر دودلي و تزلزل خود فائق آيد؛ و بسياري از
ناظران معتقدند كه اين اتفاق رخ خواهد داد؛ مسئله اصلي اثر بخشي حمله 
يك جانبه از سوي اسرائيل خواهد بود 
ناوگان جت هاي جنگنده اف -15 و اف -16 و بمب هاي سنگر شكن آمريكايي به 
همراه توانمندي هاي سوخت رساني در هوا اسرائيل را قادر مي سازد كه 
خسارت هاي مهمي به تاسيسات هسته اي ايران ؛ از جمله سايت غني سازي 
اورانيوم در نطنز؛ وارد كند 
اما نيروگاه دوم غني سازي در فوردو كه در عمق 200 پايي زمين قرار دارد
چالش بزرگي محسوب مي شود 
"مارك فيتسپاتريك "؛ كارشناس "موسسه بين المللي مطالعات راهبردي " لندن 
در مسائل ايران گفت : "نطنز بله ؛ اما فكر نمي كنم بتوانند به فوردو
نفوذ كنند "
آمريكا با برخورداري از سنگر شكن هاي Penetrator Ordnance Massive
كه ��ر يك در حدود 14 تن وزن دارند شانس بيشتري در حمله موفقيت آميز
به فوردو دارد؛ و از اين رو در برنامه هسته اي ايران اختلال بلند
مدت تري را در مقايسه با حمله اسرائيل ايجاد مي كند 
اما اين كه آيا اسرائيل حاضر است سرنوشتش را به دست آمريكا بسپارد
يا خير خود مسئله ديگري است  
يكي از مقامات سابق وزارت جنگ اسرائيل گفت ؛ "اسرائيلي ها به لحاظ
رواني به گونه اي هستند كه ترجيح مي دهند به خود اتكا كنند تا به 
ديگران   ما حس مي كنيم در گذشته به ديگران تكيه كرده ايم و آن ها
پشت ما را خالي كرده اند "
