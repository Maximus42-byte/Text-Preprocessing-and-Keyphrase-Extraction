جان کری خواستار کمک ۵۰۰ میلیون دلاری برای سوریه شد
وزیر خارجه آمریکا در بیانیه‌ای درخواست کمک ۵۰۰ میلیون دلاری برای آن دسته از سوری‌هایی که تحت تأثیر جنگ داخلی سوریه قرار گرفتند را مطرح کرد.
خبرگزاری فارس: جان کری خواستار کمک ۵۰۰ میلیون دلاری برای سوریه شد
به گزارش خبرگزاری فارس به نقل از شبکه ال بی سی، «جان کری» وزیر خارجه آمریکا در بیانیه‌ای، امروز، جمعه، درخواست کمک 500 میلیون دلاری برای آندسته از سوری‌هایی که تحت تأثیر ناآرامی‌های سوریه قرار گرفتند شد.
در این بیانیه آمده است که این بسته کمکی شامل بیش از 250 میلیون دلار برای کمک به پناهندگان و جوامعی که میزبان این پناهندگان سوری که تحت تأثیر بحران سوریه قرار گرفتند، می‌شود.
کری در حالی درخواست چنین کمک صدها میلیون دلاری را به بهانه حمایت از آوارگان سوری زده است که «باراک اوباما» رئیس‌جمهور آمریکا در سخنرانی ملی خود خواستار تسلیح معارضان سوری به بهانه مبارزه با گروه تکفیری «داعش» شده بود.
دولت آمریکا حاضر نشده است با دولت سوریه در مبارزه با گروه تروریستی داعش همکاری کند و مدعی است که برای نابودی داعش در سوریه می‌بایست معارضان سوری را تسلیح کرد.
