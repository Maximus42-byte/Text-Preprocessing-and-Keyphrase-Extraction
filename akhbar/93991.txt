سفير رژيم صهيونيستي در آمريكا :القاعده را به اسد ترجيح مي دهيم 
 سفير رژيم صهيونيستي در آمريكا روز سه شنبه خواستار سرنگوني 
بشار اسد شد و گفت اين رژيم حتي روي كار آمدن نيروهاي متحد با القاعده 
را به باقي ماندن بشار اسد متحد ايران در قدرت ترجيح مي دهد 
به گزارش ايرنا ميشل اوران - سفير رژيم صهيونيستي در آمريكا تصريح كرد:
ما همواره خواستار بركناري اسد بوديم و همواره آدم بدهايي را كه از سوي 
ايران حمايت نمي شوند به آن آدم بدهايي كه از ايران پشتيباني مي شوند
ترجيح داده ايم  
وي تاكيد كرد: خطرناك ترين تهديد براي اسراييل حلقه اتحاد راهبردي از
تهران تا دمشق و بيروت است  
اوران افزود: دمشق رابط طلايي اين حلقه به شمار مي رود 
سخنان صريح سفير رژيم صهيونيستي درباره سرنگوني بشار اسد توسط گروه هاي 
افراطي - نشان دهنده همكاري پنهان اين رژيم و گروه هاي افراطي در سوريه 
براي تغيير ساختار سياسي آن كشور مي باشد 
چندي پيش بشار جعفري - نماينده دايم سوريه در سازمان ملل با اشاره به 
نقش رژيم صهيونيستي در دامن زدن به بحران سوريه فاش كرد كه تعدادي از
تروريست هاي مسول ربودن صلح بانان سازمان ملل در بلندي هاي جولان با
اين رژيم ارتباط دارند 
بشار جعفري - نماينده دايم سوريه در سازمان ملل گفت اين فرد ظاهرا براي 
درمان به اسراييل رفته و پس از مدتي از مرز به داخل منطقه اشغالي 
جولان بازگشته و در آنجا يك گروه مسلح تشكيل داده است  
وي هشدار داد كه رژيم صهيونيستي به دنبال ايجاد يك ارتش مزدور شبيه شبه 
نظاميان انتوان لحد در لبنان در دهه 1360 خورشيدي است  
وي تاكيد كرد: گروه هاي مسلح مي خواهند زمينه را براي اين هدف 
صهيونيست ها و ايجاد يك منطقه براي فعال كردن مزدوران فراهم كنند 
