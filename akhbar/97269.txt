افشاي برنامه‌هاي بيلدربرگ 2011 توسط منابع داخلي صورت گرفت؛جنگ‌‌افروزي در خاورميانه اولويت برنامه‌هاي امسال بيلدربرگ
منابع داخلي و نفوذي از برنامه‌هاي همايش 2011 "بيلدربرگ " و موضوعاتي كه در اين همايش مطرح شد، پرده برداشتند.
عده‌اي از منابع داخلي گروه "بيلدربرگ " از موضوعاتي كه در همايش سال 2011 اين گروه مطرح شده پرده برداشته و اعلام كردند كه در اين همايش در خصوص 5 موضوع "دوران تازه جهان عرب "، "سانسور اينترنتي "، "طولاني كردن بحران اقتصادي "، "رياست جديد صندوق بين‌المللي پول " و "جمعيت جهان " تصميم‌گيري شده است. 
- فصل تازه جهان عرب: 
* طبقه ممتاز نگران مخالفت كنگره با جنگ در ليبي است 
طبقه ممتاز نگران است كه كنگره آمريكا احتمالا به زودي با حمله غيرقانوني و غيراخلاقي ناتو و سازمان ملل به ديكتاتور آفريقاي شمالي، "معمر قذافي "، كه زير نقاب اقدام انسان‌دوستانه انجام مي‌شود، مخالفت كند. كنگره در حال تشديد مخالفت با جنگ‌هاي جعلي‌اي است كه با نقض قانون اساسي به راه افتاده‌اند. بيش از يك سوم "جمهوري‌خواهان " به خروج آمريكا از اتحاد ناتو براي حمله به نيروهاي "قذافي " راي دادند، و به اين شكل ناتو مجبور به كناره‌گيري از جنگ داخلي ليبي كه از انقلابي رنگي نشأت گرفته است شد. 
* اربابان ثروت سال‌ه��ست كه از جنگ و كشتار جمعي سود مي‌برند 
نخبگاني كه در سوئيس پشت درهاي بسته مذاكره مي‌كنند، سرسختانه به دنبال گسترده‌تر كردن جنگ و ايجاد درگيري بيشتر در خاورميانه هستند. اربابان ثروت سال‌هاست كه از جنگ و كشتار جمعي سود مي‌برند: "نايتان راتسچايلد " روي پيروزي ناپلئون در جنگ "واترلو " شرط‌بندي كرد، در حالي كه همزمان به دوك "ولينگتون " براي مقابله با ناپلئون كمك مالي مي‌كرد. "خانه راتسچايلد " روي جنگ "پروس "، جنگ "كريمه "، تلاش بريتانيا براي گرفتن كانال سوئز از فرانسه و همچنين جنگ مكزيك و جنگ داخلي آمريكا سرمايه‌گذاري كرد. 
-سانسور اينترنتي: 
*طبقه ممتاز نگران انتشار آزادانه اخبار از طريق رسانه‌هاي جايگزين اينترنتي است 
علاوه بر نگراني در خصوص برخاستن كنگره در مقابل مسئله ليبي، افراد طبقه ممتاز نگران جنبش آزادي‌خواهانه‌اي هستند كه با كمك اينترنت رشد بسيار سريعي داشته است. در پاسخ به اين وضعيت، مزدوران كنگره در ماه‌هاي اخير لايحه‌هاي متعددي را آماده كرده‌اند تا خطر اينترنت را كم كنند و كارايي آن به عنوان رسانه‌اي كه منابع جايگزين اخبار و اطلاعات را در اختيار افراد قرار مي‌دهد، كم كنند. 
* "قرارداد "تجاري ضرر كپي‌برداري " اقدامي براي از بين بردن آزادي‌هاي مدني است 
در عرصه بين‌المللي، "كميسيون اروپا " موافقت خود را با قرارداد "تجاري ضد كپي‌برداري " (ا. تي. سي. ا) نشان داد؛ اقدامي پليد كه حاكميت ملي را نابود مي‌كند، و اصل "عدم دخالت در اينترنت "، حريم مصرف‌كننده، و آزادي‌هاي مدني را از بين مي‌برد. در آمريكا، رسانه‌هاي صنفي در واقع ا. سي. تي. ا را ناديده گرفته‌اند؛ اما بازيگران اصلي رسانه‌هاي مقلد عموماً شركت‌كنندگان در همايش بيلدربرگ و جزو تعيين‌كنندگان موارد مورد بحث در همايش هستند. اين مسائل نمونه‌هاي كوچكي هستند كه نشان مي‌دهند قانون‌گذاري‌ها و قراردادها چگونه مخالفان را زير نقاب حمايت از كپي‌رايت و جلوگيري از تروريسم سركوب مي‌كنند. 
*قدرت‌طلبان سعي مي‌كنند آزادي اينت��نتي را فرصتي براي خرابكاري تروريست‌ها معرفي كنند 
قدرت‌طلبان با اينترنت، خصوصاً به عنوان يك ابزار پول‌ساز، مخالف نيستند؛ اما با اينترنت آزادي مخالفند كه بدون دخالت دولت مي‌تواند به رسانه‌هاي مختلفي كه با ابزارهاي قدرت‌طلبانه خودشان در تضاد هستند، رونق بخشد. علاوه بر اين، مي‌توان انتظار داشت كه دست‌نشانده‌هاي طبقه ممتاز كه به‌عنوان نمايندگان منتخب و مسئولان انتصابي حكومت جولان مي‌دهند، به تلاش پيشين خود ادامه دهند تا مردم را قانع كنند كه اينترنت مي‌تواند به عنوان ابزار تروريست‌ها براي كشتار جمعي مورد استفاده قرار گيرد و بنابراين بايد آن را به شدت كنترل كرد. البته اين كنترل براي امنيت خود ما و فرزندانمان است. 
- طولاني كردن بحران اقتصادي: 
* قدرت طلبان سعي مي‌كنند كشورهاي اروپايي را مقروض نگه دارند 
حاضران در همايش بيلدربرگ به تلاش براي ادامه اقدامات مقروض‌كننده كشورهاي ديگر ادامه مي‌دهند؛ اقداماتي كه خصوصاً در مواجهه با كشورهاي يونان، ايرلند، پرتغال، و كشورهاي اروپايي ديگري انجام مي‌شود كه به سمت ورشكستگي و انهدام اجتماعي بسيار گسترده‌اي مي‌روند. 
*قدرت‌طلبان براي ضربه زدن به اقتصاد كشورها زمينه‌چيني مي‌كنند 
قيمت نفت به شدت بالا خواهد رفت - اين اعتقادي است كه با قيمت بالا و بي‌سابقه گاز در حال حاضر تحقق مي‌يابد - و در اين حين طبقه ممتاز در پشت پرده براي پايين كشيدن اقتصاد كشورهاي جهان تلاش مي‌كند. اين غيب‌گويي‌ها به مرگ دلار، بالا رفتن انفجارگونه قيمت انرژي، و آغاز روند آرامش هرج و مرج‌هاي انقلابي در سطح جهان هم مي‌پردازند. 
اهدافي كه دنبال مي‌كنند اين است: 
- پايين كشيدن حاكميت ملي 
- تحميل كردن اقدامات سرسختانه 
- به دست آوردن سرمايه‌هاي ملي با صرف كم‌ترين هزينه 
- تركيب كردن ثروت و قدرت 
- و استفاده از يك بحران اقتصادي بي‌پايان به عنوان بهانه‌اي براي به دست گرفتن مديريت جهان، ساختن جهاني با واحد پول مشترك، و حاكم كردن حكومت پليسي. 


- رئيس جديد صندوق بي��‌المللي پول: 
گزارش شده است كه رئيس جديد "صندوق بين‌المللي پول " در همايش "بيلدربرگ " تعيين خواهد شد. يكي از شركت‌كنندگان برجسته اين همايش را در واقع در آخرين لحظات وارد بازي كرده‌اند تا رئيس "صندوق بين‌المللي پول " شود. 
* "استنلي فيشر " گزينه تازه رياست صندوق بين‌المللي پول است 
رئيس بانك مركزي اسرائيل، "استنلي فيشر "، يكي از افراد محبوب مجموعه "بيلدربرگ " كه چندين بار در همايش‌هاي آنان شركت داشته، اعلام كرد كه قصد دارد مدير جابجايي‌هاي "صندوق بين‌المللي " پول شود؛ منصبي كه پيش از آن در اختيار "دومنيك استراس كان " بود كه خود از شركت‌كنندگان پيشين همايش "بيلدربرگ " است. فيشر علاوه بر اين عضو "شوراي روابط خارجي " و "كميسيون سه‌جانبه "نيز هست. 
*ممكن است شرايط براي پايين كشيدن رئيس قبلي صندوق از پيش مهيا شده باشد 
"استراس كان " زماني از منصبش كناره‌گيري كرد كه معلوم شده تلاش كرده تا به يك مستخدم هتل تجاوز كند. بعضي‌ها معتقدند اين ماجرا براي او زمينه‌چيني شده، تا او را از رياست "صندوق بين‌المللي پول " پايين بكشند. در حال حاضر مبارزه بين "فيشر "، بانك‌دار مكزيكي با نام "آگوستين كارستنس "، و وزير دارايي فرانسه با نام "كريستين لاگارد " است. "كارستنس " و "لاگارد " هر دو تورهايي براي تبليغات به راه انداخته‌اند، و حالا "استنلي فيشر " هم به ��ن‌ها مي‌پيوندد. 
- افزايش جمعيت: 
* طبقه ممتاز جنگ را راه حلي براي كاهش جمعيت مي‌داند 
يكي از منابع داخلي "جيم تاكر " در بيلدربرگ به او گفت كه جنگ در خاور ميانه در صدر برنامه‌هاي طبقه ممتاز است. "تاكر " كه از دنبال‌كنندگان قديمي برنامه‌هاي بيلدربرگ است، گفت كه طبقه ممتاز معتقد است كه جمعيت جهان بيش از حد بالاست، و جنگ تا حدي مشكل را حل مي‌كند. "تاكر " با نقل قول از منبع داخلي خود در بيلدربرگ گفت: "آن‌ها استدلال مي‌كنند كه جهان بيش از حد شلوغ شده، بايد رشد جمعيت را كنترل كنند، و يكي از راه‌هاي اين كار جنگ است. آن‌ها تمام روز به اين مسئله تاكيد مي‌كرده‌اند. ". 

