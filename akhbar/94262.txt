العربيه :امام  جمعه اهل سنت زاهدان خواستار حضور اهل تسنن در دولت يازدهم شد
تهران -پايگاه خبري العربيه وابسته به رژيم سعودي روز شنبه نوشت : مولوي 
عبدالحميد امام جمعه اهل سنت زاهدان در خطبه هاي نماز جمعه اين هفته گفت 
" خواسته اهل تسنن حضور در دولت آقاي روحاني و مشاركت عادلانه در
اداره كشور در همه سطوح كشوري و استاني است " 
العربيه در ادامه گزارش خود افزود: مولوي عبدالحميد كه در مصلاي بزرك اهل سنت زاهدان 
سخن مي گفت اضافه كرد " انتخاب حجت الاسلام روحاني با راي قاطع و
منسجم مردم به دليل عبا و عمامه روحاني نبوده است - هر چند كه لباس 
روحانيت داراي حرمت است اما انتخاب روحاني به دليل فكر و انديشه او
بوده است  "
وي ادامه داد "حضور مردم در اين انتخابات بسيار معنادار و داراي 
پيام بود و پيام اصلي آنان تغيير وضعيت اقتصادي و سياسي و حل بحرانهاي 
داخلي و خارجي كشور بود "
مولوي عبدالحميد گفت "مردم ايران به فراست و بلوغ سياسي رسيده اند و
كفيل نمي خواهند  راي مردم ايران به روحاني - راي به ديگاهها- شعارها
و برنامه هاي ايشان درباره حل بحران هاي داخلي و خارجي است كه ايشان 
با جرات در ايام انتخابات آنها را بيان كرده و مردم پس از شنيدن اين 
ديدگاه ها با درايت و هوشمندي به اين برنامه ها و ديدگاه ها راي 
دادند "
مولوي عبدالحميد در ادامه گفت " آنچه براي موفقيت آقاي روحاني مهم و
حياتي است اجراي كامل قانون و تحقق آزادي هاي قانوني كه در قانون 
اساسي تضمين شده - مي باشد  اگر آزادي هاي اساسي و آزادي تشكلها-
احزاب - مطبوعات و     در حد همين قانون اساسي محقق شوند- رضايت مردم 
ايران حاصل خواهد شد" 
وي گفت "مشاركت اقوام و مذاهب - رعايت حقوق آنان و بها دادن به آنان 
كه جزو شعارهاي دكتر روحاني بوده است - از مهم ترين كارهايي است كه 
ايشان براي جلب رضايت مردم بايد به آن توجه كنند "
امام جمعه اهل سنت زاهدان گفت "هيچ ايراني بر ديگري برتري ندارد 
برتري انسانها بر يكديگر صرفا بر اساس تقواست و رئيس جمهور منتخب بايد
با پديده شهروند درجه يك و دو كه در گذشته وجود داشته مقابله كند و
آن را از بين ببرد و از همه ايرانيان در سازندگي - اداره - امنيت و نظم و
همه شئونات كشور به صورت مساوي بهره برده و استفاده كند "
