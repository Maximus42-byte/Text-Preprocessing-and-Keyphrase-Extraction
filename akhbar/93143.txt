فرمانده قرارگاه پدافند هوایی خاتم الانبیا(ص):
سامانه راصد 32 یکی از پیشرفته ترین سامانه های دیده بانی است
تهران - ایرنا - فرمانده قرارگاه پدافند هوایی خاتم الانبیا(ص) سامانه راصد 32 را یکی از پیشرفته ترین سامانه های دیده بانی توصیف کرد و گفت: این سامانه دارای بردی بالای بیش از 15 کیلومتر است.

به گزارش روز سه شنبه ایرنا از قرارگاه پدافند هوایی خاتم الانبیا(ص)، امیر سرتیپ «فرزاد اسماعیلی» در آستانه 29 فروردین روز ارتش جمهوری اسلامی ایران با اشاره به دستاورد های این قرارگاه در حوزه کشف و شناسایی گفت: سامانه راصد 32 از دستاوردها�� قرارگاه پدافند هوایی در حوزه کشف و شناسایی است که می تواند سمت ارتفاع و سرعت اهداف پرنده را به صورت دیتا و در محدوده بیش از 15 کیلومتر برای مراکز کنترل ارسال کند.

وی افزود: به کمک این دستاورد، دیده بان توسط سامانه ای که در کلاه و یا دوربین او نصب شده، سمت سرعت ارتفاع و سمت گذرنده هدف یا اهداف پرنده را به مراکز کنترل ارسال می کند.

امیر سرتیپ اسماعیلی گفت: شبکه دیده بانی، یکی از شبکه هایی است که مد نظر فرمانده معظم کل قوا است و سال گذشته ایشان فرمودند که به بخش دیده بانی اهمیت ویژه ای داده شود و بر اساس همین تدبیر، ما امروز در سامانه های دیده بانی به سامانه پیشرفته ر��صد 32 رسی��ه ایم که محصول کار متخصصان وزارت دفاع و پشتیبانی نیروهای مسلح است.

