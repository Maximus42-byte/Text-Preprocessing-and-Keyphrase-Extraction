ليبرمن : دادن اجازه غني سازي به ايران منجر به مسابقه تسليحاتي درمنطقه مي شود
تهران - ايرنا - وزير امور خارجه رژيم صهيونيستي ادعا كرد چنانچه جامعه 
جهاني با ادامه غني سازي اورانيوم در ايران موافقت كند- اين مساله به 
يك مسابقه تسليحاتي در منطقه منجر خواهد شد 
به گزارش پايگاه اينترنتي روزنامه صهيونيستي تايمز آو اسراييل - "آويگدور
ليبرمن " هشدار داد كه در صورت تحقق اين امر- مسابقه تسليحاتي بزرگي در
منطقه برپا خواهد شد كه "حتي هولناك ترين و ترسناك ترين فيلم هاي 
هاليوود نمي توانند آن را به تصوير بكشند "
وي افزود: چنانچه جامعه جهاني درخواست ايران براي به رسميت شناخته 
شدن "حق اين كشور براي غني سازي اورانيوم " را مشروع بداند- همه كشورها
در منطقه به زودي خواستار همين "حق " خواهند شد و يك مسابقه تسليحاتي 
به راه خواهد افتاد 
وي ادامه مي داد: ما مي دانيم چه طور از عهده تهديد ايران برآييم - حتي 
اگر تنها بمانيم   اين تهديد صرفا متوجه ما نيست - بلكه تبعات آن در
سراسر خليج فارس و عربستان سعودي احساس خواهد شد ضمن اينكه براي كل 
جهان نيز فاجعه بار خواهد بود 
ليبرمن به اختلاف نظر جديد دولت "بنيامين نتانياهو" نخست وزير اسراييل 
با آمريكا بر سر توافق هسته اي با ايران پرداخت و خواستار اتخاذ
رويكرد سنجيده تري نسبت به نزديك ترين متحد تل آويو شد 
وي گفت : اسراييل نمي تواند در دنياي مدرن بدون هماهنگي و كمك آمريكا
به عنوان مهمترين شريك راهبردي اش عمل كند  ما بايد اختلافات پيش رو را
مورد توجه قرار دهيم و به برقراري يك سياست خارجي متنوع تر كمك كنيم 
وي با اشاره به اينكه رفتار اسراييل اخيرا خوب نبوده است - تاكيد كرد:
تل آويو نمي تواند "همواره مطالباتي از آمريكا داشته باشد و بار زيادي 
را بر واشنگتن تحميل كند: ما به متحدان جديدي نياز داريم  "
