آسيا تايمز: آنچه براي ايران خوب بود؛ براي كره شمالي بد است 
تهران - پايگاه اينترنتي آسيا تايمز در تحليلي به قلم "جان ففر" از
واشنگتن گزارش داد: ايران اوايل فوريه (اواسط بهمن ) سومين ماهواره 
تجاري اش را با موفقيت پرتاب كرد و دولت باراك اوباما رييس جمهوري 
آمريكا؛ سازمان ملل و رسانه هاي خبري به سختي اين دستاورد را تصديق 
كردند؛ اما از سوي ديگر هر سه بار كه ماهواره هاي كره شمالي به مدار
نرسيد؛ جنجالي به پا شد 
به گزارش ايرنا؛ آسيا تايمز افزود: تازه ترين تلاش كره شمالي روز13
آوريل (25 فروردين ) انجام شد و ماهواره اين كشور دو دقيقه پس از
پرتاب تكه تكه شد 
پيونگ يانگ به اين شكست اذعان كرد و برگزاري جشن هاي يكصدمين سالگرد
تولد بنيانگذار اين كشور را ادامه داد 
دولت اوباما بلافاصله پرتاب اين ماهواره را محكوم و تهديد كرد كه 
مشاركت در توافق نامه اي براي ارسال 240 هزار تن كمك غذايي به كره 
شمالي را به حال تعليق در مي آورد 
بن رودز معاون مشاور امنيت ملي آمريكا در امور ارتباطات راهبردي 
اظهار داشت : قصد داريم اين مساله را روشن كنيم كه هر گام تحريك آميزي 
كه بردارند؛ تنها به انزواي شديدتر و عواقب بيشتر ختم خواهد شد 
وي افزود: اين تنها؛ پيامي نيست كه آنها از ما مي شنوند؛ بلكه پيامي 
است كه از چين و روسيه نيز دريافت مي كنند 
شوراي امنيت سازمان ملل نيز با صدور بيانيه اي ؛ كره شمالي را به نقض 
قطعنامه تحريم هاي 2009 كه اين كشور را از آزمايش هاي موشكي از جمله 
پرتاب ماهواره منع مي كند ؛ متهم كرد  كميته تحريم هاي اين شورا
مساله مسدود كردن دارايي هاي نهادهاي بيشتري در كره شمالي و جلوگيري از
ورود "فناوري حساس تكثير هسته اي " به اين كشور و خروج از آن را مورد
رسيدگي قرار خواهد داد 
ايران و كره شمالي قبلا در معرض تحريم هاي قابل توجهي قرار گرفته اند و
آمريكا به طور معمول در خصوص برنامه هاي موشكي دو كشور ابراز
نگراني مي كند  اما اين مساله از ادامه برنامه فضايي دو كشور
جلوگيري نكرده است  
ايران و كره شمالي ؛ ماهواره ها را نشانه اي از موفقيت در زمينه 
فناوري تلقي مي كنند و با توجه به اينكه ماهواره ها يك صنعت چند
ميليارد دلاري هستند؛ سود بالقوه اقتصادي را نيز به همراه دارند 
علاوه بر اين كره شمالي به دليل دو بار شكست كره جنوبي براي پرتاب 
ماهواره ؛ براي قرار دادن ماهواره در مدار انگيزه دارد 
بخشي از دليلي كه چرا پرتاب ماهواره ايراني تقريبا به همان اندازه 
ماهواره كره شمالي توجهات را جلب نكرد؛ به نقطه شروع برنامه فضايي 
كره شمالي بر مي گردد كه در سال 1998 با يك پرتاب اعلام نشده آغاز شد
و ژاپن را به طور خاصي شوكه كرد 
يك كارشناس كنترل تسليحاتي به خبرگزاري اينتر پرس سرويس گفت : آمادگي 
ظاهري كره شمالي براي پرتاب راكت هاي چند مرحله اي ؛ يك امر غافلگير
كننده بود و به نظر مي رسد كه ما هيچ گاه كنترل اين قضيه را به طور
كامل به دست نگرفته ايم  
وي افزود: اكنون علاوه بر اين مساله ؛ عقب نشيني اين كشور از معاهده 
منع اشاعه هسته اي (ان پي تي )؛ آزمايش هاي هسته اي اش و اين پرتاب 
ها به نظر خيلي تهديدآميز مي آيد 
وي ادامه داد: اما به نظر مي رسد كه ايران از ورود به حريم هوايي 
كشورهاي ديگر به هنگام پرتاب هاي فضايي خودداري مي كند  حتي با وجود
اعلام شوراي امنيت سازمان ملل مبني بر اينكه ايران نبايد دست به اين 
كار زند؛ اما پرتاب ماهواره اي در اين كشور هيچ گاه واكنش يكساني 
را به همراه ندارد: تهران هنوز عضو ان پي تي است  
يك عامل ديگر اين است كه كره شمالي از حمايت متحدان برخوردار نيست  
ايران با صادرات قابل توجه اش در زمينه انرژي به تجارت با چين ؛
روسيه ؛ هند و تركيه ادامه مي دهد و مي تواند روي اين كشورها براي 
حمايت ديپلماتيك حساب كند  اما كره شمالي چيز زيادي براي عرضه ندارد و
حتي روسيه و چين كه متحدان اين كشور هستند؛ پرتاب ماهواره توسط پيونگ 
يانگ را محكوم كرده اند 
پيونگ يانگ در پي شكست اخير در پرتاب ماهواره ؛ اشاره كرده است كه 
ساخت يك راكت بزرگتر را دنبال مي كند  در اين بين دولت كره جنوبي 
انجام سومين آزمايش هسته اي در كره شمالي را پيش بيني مي كند 
اما جامعه جهاني براي نفوذ بر رفتار كره شمالي ؛ وسيله اعمال فشار كمي 
در اختيار دارد  اين كشور قبلا به سختي تحريم شده و سازمان ملل براي 
يافتن راه هايي جهت تنگ تر كردن حلقه تحريم ها؛ مشكل خواهد داشت  
"جان دلوري " استاديار دانشگاه "يونسي " در سئول در اين خصوص گفت : به 
آمريكا توصيه مي شود اجازه دهد كه شكست كره شمالي در زمينه پرتاب 
ماهواره ؛ مجازاتي براي اين كشور محسوب شود 
وي افزود: تحريم ها از درجه سودمندي گذشته اند؛ به علاوه لحن خشن شوراي 
امنيت سازمان ملل تنها باب ميل تندروها در پيونگ يانگ است  
وي ادامه داد: راه سازنده تر اين است كه توجه ديپلماتيك بر طرحي 
معطوف شود كه زمينه نظارت بازرسان آژانس بين المللي انرژي اتمي براي 
توقف فعاليت تاسيسات هسته اي يونگ بيون را فراهم مي سازد  در صورت 
پيشرفت در اين زمينه ؛ اوباما توجيه خواهد داشت تا به توافقي با كره 
شمالي موسوم به "ليپ دي " ادامه دهد  به موجب اين توافق ؛ آمريكا موظف 
است در ازاي تعهد كره شمالي به وعده هايش در ارتباط با فعاليت هسته 
اي ؛ مواد غذايي بيشتري را به اين كشور ارسال كند  اما در صورت فراهم 
نشدن پيشرفت ياد شده ؛ راه جايگزين احتمالا تشديد تحريم هاي وضع شده 
خواهد بود 
از سوي ديگر "سونگ يون لي " پژوهشگر در زمينه سياست بين المللي در
مقاله اي براي روزنامه نيويورك تايمز نظر ديگري را منعكس كرد و
نوشت : اگرچه پرتاب ماهواره اي كره شمالي ؛ شكست چشمگيري بود؛ اما اين 
مساله اقدامات مجازاتي از طرف آمريكا و متحدانش را مي طلبد 
وي در ادامه آورد: مهندسي بد؛ دليلي براي آسودگي خاطر نيست : معيار
سياست آمريكا بايد نيت كره شمالي باشد 
دولت اوباما در بيشترين بخش از دوره حكومتش ؛ سياست "بردباري 
راهبردي " را در قبال كره شمالي حفظ كرد  اكنون در جريان سال انتخاباتي 
در آمريكا؛ در حالي كه موضوعات ديگري مطرح است ؛ اتخاذ رويكرد مجازاتي 
سخت يا تحريك كننده محتمل به نظر نمي رسد 

