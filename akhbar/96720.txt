لس آنجلس تايمز: روساي سيا و آي اس آي پاكستان در واشنگتن گفت و گو كردند
تهران - روزنامه لس آنجلس تايمز نوشت : پس از ماه ها  كاهش همكاري بين 
دستگاه هاي  اطلاعاتي پاكستان و آمريكا در جنگ با طالبان و تروريسم ؛ مقامات 
 ارشد دو كشور اين هفته براي غلبه بر احساس  بي اعتمادي عميقي كه در پي 
مشاركت مامور سيا در يك پرونده قتل تشديد يافت ؛ در واشنگتن تشكيل جلسه 
دادند 
به گزارش ايرنا اين روزنامه آمريكايي روزدوشنبه به نقل از يكي از مقامات ارشد امنيتي پاكستان كه خواست نامش فاش نشود؛ افزود: پاكستان از زمان بازداشت  ريموند ديويس  پيمانكار سازمان 
جاسوسي آمريكا (سيا)؛ از آمريكا خواسته است تعداد پرسنل اين سازمان را در
 اين كشور كاهش دهد و جزييات وظايف كارمندان باقي مانده اين سازمان در
پاكستان را به اطلاع مقامات پاكستاني برساند 
اين روزنامه در ادامه نوشت : حملات موشكي هواپيماهاي بدون سرنشين آمريكا به 
 مناطق قبيله اي  همجوار مرز پاكستان كه دولت اسلام آباد آشكارا آن را
محكوم اما به لحاظ تاكتيكي تاييد  مي كند؛ از زمان بازداشت اين پيمانكار
سيا كاهش چشمگيري داشته است  
امسال فقط 19 حمله انجام شده كه بيشتر آنها مناطق قبيله اي  وزيرستان 
شمالي را كه محل استقرار شبكه تروريستي حقاني وابسته به طالبان است ؛  هدف 
 قرار داده است  
اين در حاليست كه در سال 2010؛ آمريكا 117 حمله انجام داد كه بيش از دو
برابر مجموع حملات انجام شده در سال قبل از آن بوده است  
پاكستان اكنون از آمريكا  مي خواهد تعداد حملات هواپيماهاي بدون سرنشين به 
خاك اين كشور را كاهش دهد 
اين درخواست در پي حملات 17 مارس گذشته به منطقه وزيرستان شمالي پاكستان 
مطرح شده كه به گفته مقامات اين كشور به كشته شدن بيش از 40 نفر از
شهروندان منجر گرديد كه بسياري از آنها را سران قبايلي تشكيل  مي دادند كه 
 به منظور رفع اختلافات داخلي گرد هم آمده بودند 
مقامات پاكستاني اين خواسته خود را اين هفته در ديدار  لئون اي  پانتا
رئيس سيا و سرتيپ احمد شجاع پاشا؛ رئيس سازمان اطلاعات پاكستان (ISI( مطرح
 كردند 
به گفته يكي از مقامات آمريكايي كه نامش فاش نشده ؛ پاكستان خواستار
شفافيت بيشتر در برخي مسائل است و اين مساله در كنار پاره اي  ديگر از
موضوعها  از جمله توسعه بيشتر همكاري ها  دراين جلسه مورد بحث قرار گرفته 
است  
وي  همكاري آمريكا و پاكستان را براي حفظ امنيت دو كشور مهم توصيف كرده 
است  
كارشناسان مسائل امنيتي همچنين بيان  مي كنند كه پاكستان در ارائه اطلاعاتي 
 در خصوص كمك به شناسايي اهداف هواپيماهاي بدون سرنشين با آمريكا همكاري 
دارد 
اين در حاليست كه مقامات امنيتي پاكستان هر گونه نقش خود در اين زمينه را
 تكذيب كرده اند 
اين مقام ارشد امنيتي پاكستاني گفت  اگر شما ( خطاب به آمريكايي ها) مي 
خواهيد با ما همكاري كنيد؛ با ما همكاري كنيد نه اينكه به ما پشت پا
بزنيد؛ ما به شفافيت بيشتري در اين زمينه نياز داريم  
جاويد حسين  تحليلگر امنيتي و از فرماندهان پيشين نيروهاي ويژه پاكستان 
در اين باره   مي گويد مساله بر سر احساس خيانت از سوي سيا و فرماندهي 
نظامي آمريكاست   اگر اين وضع به همين ترتيب ادامه يابد؛ فقدان همكاري بين 
 سازمان هاي  امنيتي و فرماندهي نظامي دو كشور  مي تواند به مبازره با آشوب 
 طلبان در افغانستان و پاكستان آسيب برساند 
جنجال كنوني بين سيا و سازمان اطلاعاتي پاكستان بازتاب تخريب روابط آمريكا
 و پاكستان است ؛ روابطي كه هر دو طرف آن را مهم  مي پندارند اما به دليل 
مظنونيت و منافع مشتركي كه روز به روز از يكديگر فاصله  مي گيرد؛ دچار
مشكل شده است  
مقامات اسلام آباد معتقدند كه آمريكا علاقه مند به همكاري با هند در زمينه 
مسائل هسته اي  است   آنها همچنين بطرز فزاينده اي  نگران آن هستند كه 
راهبرد واشنگتن در افغانستان در نهايت شكست خورده به  بي ثباتي پاكستان 
بينجامد 
مقامات اسلام آباد همچنين درباره  فعاليت هاي  ديويس در زماني كه در
پاكستان به سر  مي برد؛ بشدت مظنون هستند و بسياري از آنها بر اين باورند
كه وي در عمليات جاسوسي در زمينه تاسيسات هسته اي  اين كشور نقش داشته است 
به گفته تحليلگر ياد شده ؛ پاكستاني ها  بر اين باورند كه هدف نهايي آمريكا
 خنثي كردن قابليت هسته اي  پاكستان است   آمريكايي ها   نمي خواهند كشورهاي 
مسلمان بمب هسته اي  داشته باشند 
يكي از خواسته هاي  مشكل ساز در فهرست خواسته هاي  پاكستان درخواست براي 
محدوديت حملات هواپيماهاي بدون سرنشين است كه سيا نيز آشكارا آن را تاييد
مي كند و از ديدگاه آمريكايي ها؛ يكي از سلاحهاي  بسيار موثر در مبارزه با
 شبه نظاميان القاعده و هم پيماني آنها با ساكنان مناطق قبيله اي  پاكستان 
 در جوار مرز با افغانستان است  
رهبران نظامي پاكستان تصديق كرده اند  كه برنامه هواپيماهاي بدون سرنشين 
نتيجه بخش بوده است   ماه گذشته يكي از ژنرال هاي  نيروهاي پاكستاني در
وزيرستان شمالي گفت بيشتر افراد كشته شده در اين حملات نظامي بوده اند 
با اين حال ؛ حمله اين هواپيماها در 17 مارس گذشته و يك روز پس از آزادي 
ديويس ؛ محكوميت آشفق كياني رييس ستاد ارتش پاكستان ؛ را برانگيخت و وي 
بيان كرد كه حملات غير محتاطانه هواپيماهاي بدون سرنشين آمريكايي 
غيرنظاميان را هدف گرفته بود 
پاكستان همچنين خواستار كاهش 25 تا 40 درصدي عمليات نيروهاي ويژه 
آمريكايي در خاك پاكستان است   بيشتر اين نيروها در آموزش نيروهاي شبه 
نظامي نقش دارند كه امنيت را در مناطق قبيله اي  اين كشور و نيز بخش هاي 
ديگري از مناطق شمال غربي پاكستان برقرار  مي كنند 
لس آنجلس تايمز به نقل از يك گزارش روزنامه تايمز افزود: به گفته يكي از
مقامات اطلاعاتي پاكستان ؛ اسلام آباد خواستار خروج 335 افسر سيا؛ مقاطعه 
كار و نيروهاي عمليات ويژه اين سازمان است  
اين مقام پاكستاني با اين ديدگاه مقامات آمريكايي موافق است كه برغم 
اختلاف بين سازمان هاي  اطلاعاتي دو كشور؛ آنها بايد راهي را براي همكاري با
 يكديگر بيابند زيرا خطر عدم همكاري در اين زمينه براي هر دو كشور بسيار
زياد است  
وي گفت مساله بر سر همكاري نيست   اين همكاري از قبل وجود داشته و تا
زماني كه اعتماد و احترام متقابل وجود داشته باشد؛ ادامه خواهد يافت ؛ اما
 وجود عناصري كه به ما پشت پا  مي زنند؛ مفهوم اعتماد و احترام متقابل را
ندارد 
