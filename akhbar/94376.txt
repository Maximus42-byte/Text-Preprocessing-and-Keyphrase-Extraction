واشنگتن  پست : اوباما علاقمند به ذوب شدن يخ روابط با و منتظر علامت شفاف  ايران است
تهران - واشنگتن پست نوشت : با گذشت يك ماه از انتخابات تاريخي رياست 
جمهوري ايران - دولت "باراك اوباما" كه آشكارا براي گفت وگوي مستقيم 
با تهران ابراز تمايل كرده - همچنان منتظر علامتي شفاف تهران است تا محك 
بزند آيا تغيير در رياست جمهوري به معناي پيشرفت در حل بحران هسته اي 
اين كشور هست ؟
"جابي واريك " نويسنده اين گزارش كه روز شنبه منتشر شد- به نقل از
مقامات آمريكايي آورده است : ديپلمات هاي گروه "1+5"  قرار است - هفته 
آينده نخستين نشست راهبردي خود در ارتباط با انتخابات ايران و به پيروزي 
رسيدن "حسن روحاني "- در بروكسل را برگزار كنند 
رييس جمهوري منتخب ايران در تبليغات انتخاباتي بر اهتمام خود بر
افزايش سطح تعامل ايران با جهان خبر داده بود 
تهران در نشست بروكسل غايب خواهد بود و تصميم گيري راجع به گفت وگوهاي 
هسته اي را به شروع به كار رسمي روحاني  در ماه آينده موكول كرده است 
 
واشنگتن پست در ادامه گزارش خود آورده است : مقامات آمريكايي مي 
گويند- هيچ علامت مشخصي از جانب رهبران ايران كه نشان دهد با روي كار
آمدن روحاني تغييري در سياست هاي ايران و يا رويكردهاي آن در مذاكرات 
پديد خواهد آمد مشاهده نكرده اند 
كاخ سفيد كه منتظر مانده روحاني رسما" آغاز به كار كند- آشكارا از
تمايل خود براي گفت وگوي مستقيم با دولت جديد ايران صحبت كرده - اما
همچنان بر لزوم حفظ تحريم هاي اقتصادي يا در صورت امكان سخت تر كردن آن 
پافشاري دارد 
اين تحريم ها ضربه اي سخت بر پيكر اقتصاد ايران وارد آورده و از قضا
سبب رونق گرفتن محبوبيت مردمي روحاني شده است   دور جديد تحريم ها هم از
دوم ژوئن  اجرايي شده و انتظار مي رود- كار بدست آوردن ارز از محل 
فروش نفت را كه تاكنون موفق شده به طرق گوناگون بفروشد- سخت كرده 
است  
در همين زمينه - يك مقام بلندپايه آمريكايي روزجمعه قبل از ترك واشنگتن 
براي شركت در نشست راهبردي بروكسل به خبرنگاران گفت : هم اكنون در
موقعيتي جديد قرار داريم   سياست هسته اي در وهله نخست در اختيار محض رهبر
عالي ايران است كه هنوز در گفتارهاي عمومي اظهارات روحاني را كه 
انعطافي جديد در تعامل ايران با غرب ابراز كرده - تائيد نكرده است  
اين مقام آمريكايي بدون ذكر نام گفت : نمي دانيم رهبر عالي ايران آيا
ديدگاههايش را راجع به فرآيند هسته اي تغيير داده است ؟ و نيز نمي 
دانيم روحاني چه نقشي و تا چه حدي در اين فرآيند نقش ايفا خواهد
كرد؟ اين مساله همراه مسائل عديده ديگر هنوز براي ما ناشناخته مانده 
است كه بايد در وهله نخست از آنها آگاه شويم  
روزنامه آمريكايي ادامه داده است : روحاني كه تا پيش از پيروزي خيره 
كننده در انتخابات بين طيفي از نامزدهاي محافظه كار- فردي بود كه هنوز
استعدادهايش شناخته نشده بود- در مبارزات انتخاباتي وعده داد آزادي 
هاي فردي را توسعه دهد و اقتصاد به مبارزه خوانده شده كشور را هم 
احيا كند 
نويسنده گزارش افزوده است : اين تحريم ها اقتصاد ايران را سخت به 
مبارزه طلبيده و بويژج درآمدهاي نفتي اين كشور را قطع كرده است  
روحاني دو هفته پيش در يك سخنراني خواستار اتخاذ رويه ميانه در
ديپلماسي كشور شد و گفت : ميانه روي در سياست خارجي نه به معناي 
تسليم شدن - نه  درگير شدن - نه منفعل ماندن و نه ستيزه جويي كردن است -
بلكه يك فعل و انفعال موثر و سازنده با جهان مي باشد 
