الشرق  الاوسط :درسهاي قابل استفاده از انتخابات ايران
تهران - پايگاه اينترنتي روزنامه الشرق الاوسط چاپ لندن در مقاله اي با
عنوان " درسهاي قابل استفاده از انتخابات ايران " نوشت : شكست جليلي 
در برابر روحاني به معناي كاهش محبوبيت محافظه كاران در ميان افكار
عمومي ايران نيست زيرا در هيچ يك از انتخاباتهاي گذشته يك نامزد
قدرتمند از سوي 
محافظه كاران پا به ميدان ننهاده است  
الشرق الاوسط معتقد است كه آمريكا بايد به روحاني اجازه دهد تا سياست 
خارجي ايران را از نو پي ريزي كند و پل ارتباطي ميان دو كشور را بنا
نهد و به بحران بين تهران و واشنگتن پايان دهد 
در اين مقاله آمده است :"سعيد جليلي كانديداي تندرو و رييس مذاكره 
كنندگان هسته اي ايران از سال 2002 ميلادي تا كنون در انتخابات رياست 
جمهوري اخير ايران در حدود چهار ميليون راي معادل 4/11 درصد كل آراء 
را بدست آورد  نكته شگفت انگيز اينكه حسن روحاني رييس جمهور منتخب با
اختلاف بيش از 15 درصد در قم پايگاه محافظه كاران ايران و بزرگترين 
مركز حوزه علميه شيعه در جهان بر سعيد جليلي پيش افتاد  نتايج بدست 
آمده برخي از تحليل گران را واداشت تا تاكيد نمايند كه درصد بدست آمده 
توسط جليلي بيانگر كاهش وجهه مردمي تندروها است  
 البته اين موضوع نمي تواند دليل محكمه پسندي باشد زيرا پايه و اساسي 
براي مقايسه اين انتخابات با انتخابات گذشته وجود ندارد تا بتوان بر
اساس آن به چنين نتيجه اي دست يافت   علاوه بر آن در انتخاباتهاي انجام 
گرفته طي 24 سال گذشته هيچگاه يك كانديداي قدرتمند تندرو حضور نيافته 
است   حتي احمدي نژاد را نمي توان يك كانديداي قوي تندرو محافظه كار
تلقي كرد   احمدي نژاد در سال 2005 از عدالت اقتصادي دفاع كرد و
مبارزه عليه فساد و حاكميت نخبگان سياسي و اقتصادي و احتكار را رهبري 
كرد   تمام كساني كه در دور برگشت به احمدي نژاد به عنوان رقيب هاشمي 
رفسنجاني يكي از عناصر كادر قديمي نظام راي دادند- اقشار مختلف جامعه 
را تشكيل مي دادند و تنها جزو جريان تندرو نبودند   احمدي نژاد براي 
به دست آوردن اكثريت آراء يك مبارزه انتخاباتي مردمي انجام داد 
در انتخابات سال 2005 تندروها بطور غيرعلني از احمدي نژاد حمايت كردند
اما در انتخابات سال 2009 به دليل موضعگيري وي عليه آمريكا و دشمني 
قدرتمندش با اسراييل و همچنين سياست سرسختانه و غيرقابل مذاكره او در
خصوص موضوع هسته اي در دوره اول رياست جمهوري اي اش بطور علني از او
حمايت كردند اما ديدگاههاي تند ملي گرايانه او با مخالفت محافظه كاران 
تندرو روبرو شد 
در انتخابات رياست جمهوري اخير سه تن از كانديداهاي اصلاح طلب براي 
مبارزه انتخاباتي خود خط مشي عمل گرا در پيش گرفتند كه به خط مشي 
حسن روحاني رييس جمهور منتخب بيش از نامزدهاي تندرو شباهت داشت   همه 
آنها شعار اصلاح اقتصاد را به عنوان شعار اصلي مبارزه انتخاباتي خود
برگزيدند   ولايتي يكي از نامزدهاي اصلاح طلب بيش از روحاني ميانه رو
از خط مشي جليلي نسبت به موضوع هسته اي انتقاد كرد 
خلاصه اينكه سعيد جليلي به دنبال برگزيده شدن آيت الله خامنه اي رهبر
ايران به عنوان رييس جمهور در سال 1989 به عنوان بارزترين كانديداي 
تندرو ايدئولوژيك در اين انتخابات حضور يافت   نتايج اين انتخابات 
نشان داد كه اين مكتب فكري در ايران مورد حمايت در حدود چهار ميليون 
ايراني است   اما اين موضوع كه نتايج ياد شده بيانگر عقب گرد تندروها
است را نمي توان ثابت كرد 
اما گروه دوم كه در آن تحليل گران و مراكز تصميم گيري سياسي ايران به 
يك اندازه حضور دارند- معتقدند كه انتخاب روحاني هيچ تاثيري بر سياست 
خارجي ايران نخواهد گذاشت زيرا معتقدند كه تصميم گيرنده در ارتباط با
سياست خارجي رهبر ايران است  
عليرغم همه اينها روحاني در يكي از مصاحبه هاي خود در دوران مبارزه 
انتخاباتي نسبت به اين ايده موضع روشني اتخاذ كرد   روحاني در پاسخ به 
سوال خبرنگاري كه پرسيد " روحاني به عنوان رييس جمهور مجاز نيست تا در
سياست خارجي ايران تغييراتي ايجاد كند " پاسخ داد : " شما مي گوييد كه 
رييس جمهور و دولت او در سياست خارجي هيچگونه ديدگاه و نقطه نظري 
ندارند و اين تنها رهبري است كه چنين اختياري دارد اما موضوع چيزي غير
از اين است  "
سپس روحاني از خبرنگار خواست تا دليل متنوع بودن سياست خارجي در
دوران رياست جمهوري رفسنجاني ( ميانه رو محتاط ) و خاتمي ( اصلاح طلب 
ميانه رو ) و احمدي نژاد ( سرسخت و كينه توز) را اگر در سياست خارجي 
ايران تاثيرگذار نبودند - شرح دهد  روحاني گفت : " رهبر در دوران هر
سه رييس جمهور گذشته تغيير نيافت   اگر روساي جمهور چنين اختياري ندارند
پس چگونه انسان مي تواند تفاوت موجود در سياست خارجي روساي جمهور
قبلي با بعدي را تفسير نمايد "
در اينجا براي درك سياست خارجي ايران يك نكته حياتي نهفته است   در
اينكه رهبر قدرتمندترين شخصيت در سياست ايران است - جاي هيچ بحثي وجود
ندارد اما اين بدان معنا نيست كه جريانهاي مختلف كه درون يك سيستم 
پيچيده عمل مي كنند- هيچ تاثيري ندارند  به عبارت ديگر سخنان رهبر در
تصميم گيري هاي مسائل اساسي سياست خارجي فصل الخطاب بشمار مي رود اما
او بايد همواره ميان جريانهاي رقيب موازنه ايجاد نمايد 
انتخابات اخير به مثابه نظرسنجي ميان دو خط مشي در مورد موضوع هسته 
اي و سياست خارجي ايران بود  سياست خارجي و موضوع هسته اي به دليل 
دشواري هاي اقتصادي ناشي از تحريمها هر چند بطور جزئي محور مناظره هاي 
رياست جمهوري ايران قرار گرفتند   جليلي در طي مبارزه انتخاباتي خط
مشي روحاني مبتني بر اعتماد سازي و همكاري سازنده را مردود دانست و
بجاي آن خواستار پي ريزي يك سياست خارجي "تهديدكننده پر تنش " شد  بدون 
شك در اينجا روابط خصمانه ايران و آمريكا در راس مشكلاتي قرار دارد
كه روحاني بايد آن را حل و فصل نمايد  كاخ سفيد براي ملت ايران به 
دليل شجاعت شان پيام تبريك فرستاد و پيشنهاد انجام مذاكره مستقيم با
ايران را مطرح كرد   اما كنگره همچنان خط مشي سرسختانه خود را ادامه 
داد و خواست ملت ايران مبني بر تغيير سياست داخلي و خارجي ايران را
ناديده گرفت  
پس از هيجدهم ژوئن از اليانا روس ليتينن رييس كميسيون فرعي روابط
خارجي در منطقه خاورميانه و شمال آفريقا مجلس نمايندگان آمريكا سوال شد
آيا قبول دارد كه بايد با كارشناسان در مورد دادن فرصت براي تغيير
سياست خارجي به روحاني - مشورت كرد   وي در پاسخ گفت : "هرگز به 
هيچوجه   ما نيازمند ادامه سياست مجازات هستيم   ما مي خواهيم به 
همپيمانان خود كمك كنيم تا به اين واقعيت پي ببرند كه ايران هسته اي 
آمريكا و اسراييل را از بين خواهد برد   "
در اقدام ديگري تمام اعضاي كميسيون امور خارجي مجلس نمايندگان آمريكا
در نامه اي به اوباما در اول ژوئيه از او خواستند تا فشارها را بر
ايران بيافزايد  متن ترجمه شده اين نامه توسط ايران در پست الكترونيك 
منتشر شد  مردم از اينكه كنگره مايل نيست به روحاني براي پي ريزي 
اصول جديد و انجام اصلاحات هيچگونه فرصتي ببخشد- شگفت زده شدند  روحاني 
طي شانزده سال به عنوان دبير شوراي عالي امنيت ملي در ايجاد پلهاي 
ارتباطي ميان ايران با همسايگان خود و غرب مهارتهاي خاصي از خود نشان 
داد  اين پلها مي تواند زيربناي انجام گفت وگوهاي مستقيم با آمريكا
باشد   تغيير پيش آمده در كادر رهبري ايران آخرين فرصت براي به كنترل 
درآوردن مبارزه خطرناك موجود ميان ايران و آمريكا بشمار مي رود  
خط مشي كنگره نمي تواند ايران را وادار نمايد تا به فشارها اذعان كند
اما اين زمينه را فراهم مي آرود تا تندروها نسبت به صداقت آمريكا در
توجيه مواضعش شك و ترديد كنند و به احتمال زياد به روحاني به عنوان 
بنيانگذار پلهاي ارتباطي ميان دو كشور هيچگونه فرصتي نخواهد بخشيد  اگر
روحاني نتواند ميان كشور خود و كاخ سفيد پل ارتباطي ايجاد نمايد در آن 
صورت دستيابي به راه حل مسالمت آميز ديپلماتيك امكان پذير نخواهد بود
