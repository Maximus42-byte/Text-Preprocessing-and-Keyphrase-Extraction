روزنامه  فرانسوي پيش بيني رويكرد ايران را در مذاكرات هسته اي آينده دشوار ارزيابي كرد
تهران - روزنامه فرانسوي "لوموند" نوشت : در زمان چند هفته اي تا آغاز
فعاليت "حسن روحاني " رييس جمهوري جديد ايران - تصور چگونگي سياست هسته 
اي او دشوار است   اين مقام رهبري است كه در اين زمينه مانند ساير
زمينه ها تصميم هاي مهم اتخاذ مي كند 
"محمد رضا جليلي " استاد بازنشسته موسسه مطالعات عالي بين المللي و توسعه 
ژنو و "تييري كلنر" مسوول دپارتمان علوم سياسي دانشگاه آزاد بروكسل در
گزارشي با عنوان "ديپلماسي اتم از سر گرفته مي شود" در پايگاه اطلاع
رساني لوموند نوشتند: تجريه آقاي روحاني به نقشي كه در سال هاي 2003
تا 2005 ميلادي در مذاكره هسته اي با فرانسه - انگليس و آلمان ايفا كرد
و به تعليق موقت غني سازي اورانيوم منجر شد- خلاصه نمي شود 
وي به عنوان رييس شوراي عالي امنيت ملي و نيز به عنوان مدير مركز
مطالعات راهبردي با مساله هسته اي آشنايي دارد  اين مركز تحقيقاتي در
سال 2011 ميلادي اثري از روحاني منتشر كرد 
روحاني در اين كتاب فعاليت هاي خود را در 678 روزي كه مسووليت 
مذاكرات هسته اي را به عهده داشت - توصيف كرد 
اين گزارش با اشاره به اينكه "روحاني تنها به كاربرد غير نظامي انرژي 
هسته اي مي انديشد"- افزود: نكته مهم ديگر آن است رييس جمهوري آينده 
ايران در فعاليت هاي انتخاباتي خود به رابطه ميان مساله هسته اي و
وضعيت اقتصادي مصيبت بار ايران اشاره كرد كه اين امر از سوي فردي از
اعضاي محافل قدرت - تازگي داشت  
وي در نخستين نشست خبري پس از پيروزي خود به مسائلي در مورد نگاهش به 
آينده مذاكرات اشاره كرد  موضع اصلي ايران تغييري نمي كند: همانطور كه 
روحاني عنوان كرده است ديگر دوره خواست غرب مبني بر توقف غني سازي به 
سر آمده است   اين در حالي است كه ايران شفاف سازي بيشتر براي اعتماد
سازي را مي پذيرد  اين همان سياست "تفاهم جديد با دنيا است " كه آقاي 
روحاني قصد اتخاذ آن را دارد 
اين گزارش مي افزايد: عامل مهم و تاثيرگذار در آينده مذاكرات - خصوصيت 
ديپلماتيكي است كه افرادي كه پيشتر با آقاي روحاني مذاكره كرده اند
در وي سراغ دارند  اين خصوصيت با شخصيت و رفتار "سعيد جليلي " كه يك 
"آپاراتچيك " (واژه اي روس كه به روشنفكران تكنيكي اطلاق مي شود) فاقد
جاذبه و مبلغ سياسي بود و در سال هاي اخير مذاكرات را به عهده داشت -
تفاوت آشكار دارد 
مسلما اين احتمال وجود دارد كه مذاكرات آينده مستقيما ميان رييس 
جمهوري جديد ايران با نمايندگان گروه 1+5 صورت نگيرد- اما او اين 
مذاكرات را ساماندهي مي كند 
اين گزارش در بخش ديگري مي افزايد: آشنايي كامل روحاني با پرونده 
هسته اي - تجربه اش و اراده او به شفاف سازي در كنار رفتار حاكي از
رعايت هنجارهاي ديپلماتيك مي تواند به از سرگيري مذاكرات هسته اي در
فضايي آرام تر منجر شود: اما اين براي پيشرفت مذاكرات كافي نيست   در
اين جا است كه رهبر عالي ايران نقش تعيين كننده اي ايفا مي كند  آيا
متوجه شده است كه ملت ايران به واسطه انتخابات رياست جمهوري آرمان 
هاي خود براي تغيير- آزادي - عدالت - صلح و عادي سازي روابط با دنيا
اعلام كرده اند؟ اگر چنين باشد- رهبري بايد براي آغاز روند مذاكرات از
خود نرمش و حسن نيت نشان دهد  آيا او جسارت انتخاب راه جديد را
دارد؟ يا ترجيح مي دهد در چارچوب ايدئولوژيكي كه خود ساخته است -
باقي بماند؟
با توجه به خط سير سياسي كه (آيت الله ) "علي خامنه اي " در طول 20 سال 
حكومت بلامنازع خود در پيش گرفته است - دشوار مي توان تصور كرد كه وي 
تصميم بگيرد رويكرد خود را بطور ناگهاني و به مناسبت آغاز فعاليت 
رييس جمهوري جديد تغيير دهد 
اين روزنامه فرانسوي با اشاره به اينكه "در مساله هسته اي - رهبري در
برابر دو انتخاب قرار مي گيرد"- افزود: او مي تواند مانند گذشته براي 
به دست آوردن زمان بيشتر- راه مذاكرات بي پايان را در پيش بگيرد و در
اين مسير از وجود روحاني براي "لحن تازه اي " در مذاكرات بهره ببرد 
انتخاب ديگر او مي تواند همانند اقدام (امام ) خميني (ره ) در پذيرش آتش 
بس سال 1988 ميلادي باشد و رفتاري متفاوت با سخنان معمول خود را در
پيش گيرد  در آن زمان - حفظ نظام بر ملاحظات ايدئولوژيك اولويت داشت  
اين احتمال وجود دارد كه جانشين بنيانگذار جمهوري اسلامي نيز در صورت 
ضرورت تصميم مشابهي اتخاذ كند- اما معلوم نيست كه در شرايط كنوني -
رهبري ايران بقاي قدرت خود را در خطر احساس كند و يا بقاي رژيمي را كه 
خود بخشي از آن است  
اين گزارش با بيان اينكه "انتخاب حسن روحاني بازي برد - برد بود"-
افزود: از سويي - مردم - نامزدي را در انتخابات برگزيدند كه مواضعش با
تمايل عميق آنها به تغيير مرتبط به نظر مي رسيد  از سوي ديگر نيز رژيم 
سند اعتبار ديگري براي خود كسب كرد تا مسووليت مستقيمش در شكست دو
دوره رياست جمهوري محمود احمدي نژاد به دست فراموشي سپرده شود 

