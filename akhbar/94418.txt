مقام  سابق آمريكايي : طرح خلع تسليحات شيميايي سوريه در مذاكرات اتمي با  ايران تاثير دارد
 به نقل از "رابرت اينهورن " مقام سابق آمريكايي شركت كننده در مذاكرات هسته با تهران - نوشت : انعطاف پذيري "باراك اوباما" در قبال ايران - تحت تاثير طرح خلع تسليحات شيميايي سوريه خواهد بود و آمريكا و ايران بايد رويكردي رسمي تر در مذاكرات هسته اي اتخاذ كنند 
اين پايگاه خبري در مطلبي به قلم "باربارا اسلاوين " افزود: اينهورن به تازگي در سمپوزيوم انديشكده "شوراي آتلانتيك " در واشنگتن گفته كه اگرسوري ها در نهايت با سرنوشت ناخوشايندي مواجه شوند يا روسيه نتواند
طرح خلع تسليحات شيميايي سوريه را در سه تا چهار ماه آينده اجراكند- اين امر پيامدهايي بسيار منفي براي معامله هسته اي با ايران خواهد داشت  
اين مقام آمريكايي كه به نوشته المانيتور- پس از بيش از چهار سال شركت در مذاكرات هسته اي عمدتا بي نتيجه با ايران - ماه مه گذشته دولت اوباما را ترك كرد- در اين سمپوزيوم كه با موضوع تهران برگزارشد- اظهار داشت : برعكس - هر گونه نتيجه موفقيت آميز در راهكارديپلماتيك برون رفت از بحران تسليحات شيميايي در سوريه مي تواندتاثيري بسيار مثبت در مذاكرات هسته اي با ايران داشته باشد و كاردولت اوباما براي "پذيرفتن ريسك " توافق با تهران را آسان تر كند 
المانيتور نوشت : تحليلگران مسائل ايران تلاش كرده اند بين موضوع استفاده سوريه از تسليحات شيميايي و برنامه هسته اي تهران تمايز قائل شوند اما بسياري از ناظران نگرانند كه ترديد و دودلي اوباما در قبال سوريه باعت شود- وي به عنوان سياستمداري ضعيف و نامصمم قلمداد شود- با اين حال - مسكو و تهران تحت فشار قرار دارند تا اسد را وادار به تحويل دادن تسليحات شيميايي كنند 
در ادامه گزارش آمده است : "حسن روحاني " رييس جمهوري ايران استفاده ازتسليحات شيميايي عليه شهروندان سوري را محكوم كرده است بدون آنكه دولت سوريه را مقصر بداند مقامات ايراني بسيار حامي يافتن راه حلي ديپلماتيك براي برون رفت ازبحران سوريه هستند 
روحاني به عنوان مذاكره كننده سابق هسته اي ايران - "محمد جواد ظريف "وزير خارجه را مسوول نظارت بر مذاكرات هسته اي كرده است و مسووليت پيگيري مذاكرات  را از شوراي امنيت ملي به اين وزارتخانه واگذار كرده است  
به نوشته المانيتور- وعده هاي تبليغاتي روحاني درباره كاهش تحريم ها وانتخاب وي - انتظارات در ايران را درباره پيشرفت در مساله هسته اي به عنوان پيش شرطي براي لغو تحريم ها افزايش داده است  
اينهورن گفت : پيشنهاد تهران كه آوريل گذشته در آخرين نشست در شهرآلماتي قزاقستان مطرح شد- از رويكردي جديد آمريكا و ايران در مذاكرات حكايت داشت كه انتظار مي رود به دنبال نشست مجمع عمومي سازمان ملل در
نيويورك از سرگرفته شود 
اين مقام آمريكايي افزود: موثرترين راه براي آمريكا و ايران اين است كه به جاي ارائه طرح هاي مفصل و با مفاد چندگانه - دور يك ميزبنشينند و ببينند چه چيزي ممكن است و  انجام يك داد و ستد در مورداينكه هر طرف در مذاكرات به واقع دنبال چه چيزي است ؟ 
اينهورن گفت : پس از اين مرحله - مي توان پيش نويس پيشنهادهاي رسمي راتهيه و براي تصويب به اعضاي دائم شوراي امنيت و سازمان ملل ارائه كرد  شفافيت بيشتر در برنامه هسته اي ايران كافي نيست و تهران بايدبرخي محدوديت ها را در ظرفيت غني سازي - تعداد و نوع سانتريفيوژها و نيزذخاير  اورانيوم غني شده  را بپذيرد تا معامله ممكن شود 
وي افزود: گمان نمي كنم دولت اوباما تصميمي درباره ادامه غني سازي اورانيوم در ايران گرفته باشد 
المانيتور نوشت : اين مقام آمريكايي كه در دوران مسووليت ظريف به عنوان نماينده ايران در سازمان ملل با وي در تعامل بود-  وزير خارجه تحصيل كرده در آمريكا را ستود و گفت او (ظريف ) يكي از ديپلمات هاي ارشدي مي باشد كه تاكنون ديده است  
اينهورن افزود- ظريف و روحاني در چند هفته گذشته ديپلماسي عمومي فعال و ماهرانه اي را از جمله با ارسال پيام تبريك به مناسبت سال نويهوديان و نيز محكوم كردن استفاده از تسليحات شيميايي در سوريه به اجرا گذاشته اند تا زمينه  مذاكرات را آماده كنند  ايراني ها مي خواهند به جهان نشان دهند كه گروه جديد دولت در مقابل خواسته جهان انعطاف پذيرتر و منطقي تر است تا از اين طريق مانع تحريم هاي بيشترشوند 
المانيتور در ادامه به نقل از "كنت كاتزمن " به عنوان كارشناس تحريم ايران در "خدمات تحقيقاتي كنگره " آمريكا  نوشت : در صورت پيشرفت مذاكرات هسته اي - دولت اوباما انعطاف پذيري و دورانديشي قابل ملاحظه اي در تعليق و اجراي تحريم ها براي كاستن از فشار بر اقتصاد ايران خواهد داشت  
