رويترز: صحنه رقابت انتخابات ايران به تندروهاي نزديك رهبر محدود شد
تهران - خبرگزاري "رويترز" نوشت : مقامات جمهوري اسلامي روز سه شنبه دو تن 
از نامزدهاي قدرتمند و دردسر ساز انتخابات رياست جمهوري ايران را از
صحنه رقابت حذف كردند و بدين ترتيب اين ميدان عمدتا به وفاداران 
تندروي رهبر عالي اين كشور محدود شد 
به گزارش روز چهارشنبه ايرنا- خبرگزاري رويترز با استناد به گزارش هاي 
رسانه هاي دولتي ايران افزود: اكبر هاشمي رفسنجاني يكي از بنيانگذاران 
كهنه كار جمهوري اسلامي و از روساي جمهوري پيشين ايران و كسي كه تصور مي 
شد خواستار اجراي اصلاحات است توسط روحانيون و مقامات شوراي نگهبان 
رد صلاحيت شد 
علاوه بر رفسنجاني - صلاحيت "اسفنديار رحيم مشايي " مشاور نزديك محمود
احمدي نژاد نيز احراز نشد 
رويترز افزود: اين دو مورد رد صلاحيت مي تواند واكنش هاي خشم آلودي را
به همراه داشته باشد  مشايي ضمن دعوت از حاميانش به خويشتنداري اعلام 
كرده نسبت به نتيجه تعيين صلاحيتش درخواست تجديد نظر خواهد داد 
به نوشته اين خبرگزاري - "اكثر هشت نفر باقيمانده كه وارد عرصه رقابت 
هاي انتخابات 14 ژوئن (24خرداد) خواهند شد- به عنوان وفاداران به 
آيت الله خامنه اي تلقي مي شوند- كه ظاهرا مصمم است از تكرار ناآرامي 
هاي مردمي پس از انتخاب مجدد احمدي نژاد در سال 2009(1388)جلوگيري كند-
بخصوص در شرايطي كه ايران درگير مشكلات مهم اقتصادي - ديپلماتيك و نظامي 
با غرب - اسرائيل و همسايگان عربي اش است  "
به نوشته رويترز- "نتيجه اين حركت ر و نيز ميزان مشاركت راي دهندگان 
كه مشروعيت اين انتخابات بدان وابسته است -همچنان در هاله اي از
ترديد و ابهام قرار دارد "
اين گزارش افزود: در اين صحنه كه اكنون شامل سعيد جليلي مذاكره 
كننده ارشد برنامه هسته اي ايران - علي اكبر ولايتي مشاور آيت الله خامنه 
اي در زمينه سياست خارجي و محمد باقر قاليباف شهردار تهران است - هنوز
مشخص نيست چه كسي پيشتاز ميدان رقابت هاست  
برپايه اين گزارش - "در حالي كه دشواري هاي اقتصادي ايران در نتيجه 
تحريم هاي غرب عليه برنامه هسته اي اين كشور رو به افزايش است برخي 
مردم خواستار ايجاد تغييرات در سياست ها هستند و همچنان حمايت هاي مردمي 
فراواني از رهبران اصلاح طلب كه نسبت به شكست خود در انتخابات چهار
سال پيش معترض بوده و در حصر خانگي به سر مي برند- صورت مي گيرد 
احتمالا بخشي از اين حمايت ها مي توانست به سوي رفسنجاني 78 ساله كه 
يكي از شخصيت هاي كليدي همراه آيت الله خميني در انقلاب 1979(1357) به 
حساب مي آيد و طي سال هاي 1989 تا 1997 رياست جمهوري ايران را بر
عهده داشت - جهت گيري شود  رفسنجاني در شديد ترين نا آرامي هاي پس از
انقلاب  در سال 2009 (1388) با ابراز همدردي با اصلاح طلبان مورد غضب 
قرار گرفت   دو تن از فرزندان او نيز اخيرا بازداشت شده اند "
در ادامه اين گزارش آمده است : رفسنجاني نيز مانند مشايي كه تقريبا
همواره در كنار احمدي نژاد حضور داشته - در آخرين دقايق به عنوان نامزد
انتخابات رياست جمهوري ثبت نام كرد و در نتيجه شور و هيجان را به راي 
دهندگاني كه بيشتر دغدغه نان - ذهنشان را پر كرده است - باز گرداند 
به نوشته رويترز- ,آيت اللهج خامنه اي مي تواند با اعمال نظر در تصميم 
شوراي نگهبان بار ديگر اين نامزدها را به صحنه باز گرداند- اما به 
گفته تحليلگران اين اقدام (رد صلاحيت نامزدها) در مرحله كنوني به ويژه 
عليه رفسنجاني با هدف خاموش كردن اعتراضات در نطفه صورت گرفته است  "
به گفته "ياسمين عالم " تحليلگر مستقر در آمريكا- "هزينه رد صلاحيت 
رفسنجاني به مراتب كمتر از مقابله با وي در ادامه مسير خواهد بود 
اجازه به وي براي حضور و بسيج راي دهندگان و سپس تلاش براي تغيير
نتايج مي توانست هزينه هايي به مراتب بالاتر به همراه داشته باشد و
اين درسي است كه از انتخابات سال 2009 گرفته شده است  "
اين گزارش افزود: چهار سال قبل احمدي نژاد به عنوان پيروز مسلم در
مقابل سه نامزد ديگر از جمله ميرحسين موسوي اصلاح طلب اعلام شد و همين 
مسئله هفته ها اعتراض به دنبال داشت   موسوي و مهدي كروبي - ديگر رهبران 
جنبش سبز ليبرال از دو سال قبل تا كنون در حبس خانگي به سر مي برند 
رويترز در ادامه نوشت : پنج شخصيت ديگري كه در فهرست وزارت كشور قرار
دارند عبارتند از محسن رضايي از فرماندهان اسبق سپاه پاسداران -
غلامعلي حداد عادل از ديگر شخصيت هاي نزديك به آيت الله خامنه اي - حسن 
روحاني مذاكره كننده ارشد اسبق ايران در مسائل هسته اي و نزديك به 
رفسنجاني - محمد غرضي وزير اسبق مخابرات و فناوري ارتباطات و محمد رضا
عارف تنها اصلاح طلبي كه در اين فهرست باقي مانده است  
عليرضا نادر تحليلگر موسسه "راند" به اين خبرگزاري گفت : نامزدهاي تائيد
شده يا از زمره وفاداران به آيت الله خامنه اي هستد و يا تا حد زيادي 
مستقل و غير وابسته به شمار مي آيند  هنوز اين امكان وجود دارد كه 
,آيت اللهج خامنه اي در تصميم گرفته شده تغيير ايجاد كند- اما رد صلاحيت 
رفسنجاني نشان مي دهد كه ,آيت اللهج خامنه اي مصمم است كل قدرت را در
اختيار خود داشته باشد  چنين مي نمايد اين رخداد بيش از آن كه 
انتخابات مردمي رياست جمهوري باشد- گزينش رئيس جمهور است  
به نوشته رويترز- "رفسنجاني به دليل نزديكي به ,آيت اللهج خميني به عنوان 
"يكي از استوانه هاي انقلاب " تلقي مي شود و همواره از زمان پيروزي 
انقلاب اسلامي در قلب قدرت در اين كشور حضور داشته است   در نتيجه -
نامزدي وي به عنوان تهديدي چشمگير براي ديگر نامزدها به شمار مي آمد "
در ادامه اين گزارش آمده است : گرچه مقام رياست جمهوري تابع ,آيت اللهج 
خامنه اي است كه پس از درگذشت ,آيت اللهج خميني در سال 1989 به عنوان 
رهبرعالي ايران انتخاب شد- اما احتمال اين كه رفسنجاني بتواند با
تنظيم مجدد سياست هاي داخلي و خارجي فشارهاي اقتصادي و ديپلماتيك را
كاهش دهد- موجب جلب حمايت هاي مردمي از او و نامزديش شد و پشتيباني 
فوري گروه هاي اصلاح طلب را به همراه داشت   با توجه به رقابت ميان 
رفسنجاني و خامنه اي كه روابطي 50 ساله با يكديگر دارند- اين رييس 
جمهور سابق ايران نيز ممكن است بي سر و صدا صحنه را ترك نكند 
مشايي كه به عنوان متحد احمدي نژاد شناخته مي شود به خبرگزاري فارس 
گفته است : "رد صلاحيت خود را غير منصفانه مي دانم و آن را از طريق رهبر
پيگيري خواهم كرد "
ستاد انتخاباتي وي با صدور اطلاعيه اي ضمن دعوت از هواداران به 
خويشتنداري اعلام كرد: از همه آحاد مردم - ستادهاي خودجوش و حاميان 
اسفنديار رحيم مشايي مي خواهيم آرامش خود را حفظ كنند و فعاليت هاي 
خود را به گونه اي سازماندهي نمايند تا زمينه سوء استفاده بدخواهان و
دشمنان انقلاب اسلامي فراهم نشود "
به نوشته اين خبرگزاري - "شوراي نگهبان - اين اختيار را دارد هر نامزدي 
را كه نامناسب تشخيص دهد رد صلاحيت كند  تا كنون هيچ دليلي براي رد
صلاحيت مشايي و رفسنجاني ارائه نشده است   بيانيه اي كه رسانه هاي 
دولتي ايران آن را اعلام كردند حاكي از آن است كه امكان درخواست تجديد
نظر در اين زمينه وجود ندارد "
رويترز افزود: احتمال اين كه رئيس جمهور جديد ايران بتواند باعت ايجاد
تغييرات سريع در سياست خارجي و يا سياست هاي مربوط به برنامه هسته اي 
اين كشور شود بعيد است   هر دو زمينه ياد شده در كنترل رهبرعالي ايران 
قرار دارند- اما به گفته تحليلگران - رفسنجاني مي توانست در جهت احياي 
روابط با غرب تلاش كند 
در آمريكا يا همان "شيطان بزرك " از نگاه رهبران ايران - "پاتريك ونترل "
سخنگوي وزارت خارجه - از مقامات تهران خواست تا امكان برگزاري 
انتخابات آزاد را براي ملت فراهم كنند 
وي افزود: شوراي نگهبان فهرست حدود 700 نفري نامزدهاي احتمالي را
صرفا بر اساس اين كه چه كسي نماينده منافع رژيم و نه منافع ملت ايران -
خواهد بود به هشت نفر كاهش داده است  

