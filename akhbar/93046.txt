عملیات نیروهای امنیتی علیه معترضان حامی روسیه در شرق اوکراین
یک ژنرال اوکراینی که رهبری عملیات علیه معترضان حامی روسیه در شرق این کشور را بر عهده دارد، هشدار داد معترضانی که سلاح‌های خود را زمین نگذارند، نابود خواهند شد.

به گزارش خبرگزاری دانشجویان ایران (ایسنا) به نقل از شبکه راشاتودی، ژنرال واسیلی کروتوف، معاون اول رئیس سرویس امنیتی اوکراین به خبرنگاران گفت: باید به این فعالان هشدار داد که اگر سلاح‌های خود را زمین نگذارند نابود خواهند شد.

کروتوف که اخیرا رئیس بخش مبارزه با تروریسم سرویس امنیتی اوکراین شده، اضا��ه کرد که صدها سرباز متعلق به اداره اطلاعات مرکزی ارتش روسیه حامی فعالان در شرق اوکراین هستند. این در حالی است که کرملین این اتهامات درباره حضور نظامی روسیه در شرق اوکراین را پوچ خوانده است.

دمیتری پسکوف، دبیر مطبوعاتی ولادیمیر پوتین، رئیس جمهوری روسیه روز سه شنبه گفت:‌ اینها اظهاراتی پوچ هستند، هیچ سرباز روسی در شرق اوکراین وجود ندارد. رئیس جمهور و وزیر خارجه کشور ما درباره این مسئله صحبت کرده‌اند.

وی افزود: این حقیقت ما را بهت زده می‌کند که همه اظهاراتی که طرف روسی ایراد می‌کند عمدا شنیده نمی‌شود.

اخیرا مقامات اوکراین یک عملیات نظامی علیه معترضان مخالف دولت جدید این کشور در شرق را به اجرا درآورده‌اند. این نخستین اقدام نظامی دولت جدید اوکراین علیه معترضان حامی روسیه در شرق است. نیروهای دولتی اوکراین اعلام کردند که روز سه شنبه در یک فرودگاه کوچک حمله حدود 30 فرد مسلح را دفع کرده‌اند.

این درگیری‌ها روز سه شنبه در فرودگاه شهر کراماتورسک واقع در جنوب شهر اسلوویانسک در 160 کیلومتری مرز روسیه اتفاق افتاد.

این شهر چند روز پیش از سوی افراد مسلح تصرف شد و در کنترل آنها قرار داشت. شرح دقیق رخدادهای کراماتورسک با ادعاهایی متناقض و سردرگم کننده همراه بوده است.

ژنرال کروتوف در اظهاراتی پیرامون فرودگاه این شهر اظهار داش�� که حمله افرا�� مسلح ملبس به یونیفرم نظامی سبز رنگ بدون علامت مشخص را که تلاش کرده‌اند به این تاسیسات نفوذ کنند، دفع کرده‌اند.

به دنبال بروز رویارویی مسلحانه در نزدیکی فرودگاه این شهر صدها تن از مردم محلی در پاسخ به شایعات درباره طرح سربازان دولتی به منظور انجام عملیات نظامی علیه خود در شهر کراماتورسک اقدام به محاصره فرودگاه کردند. برخی از این افراد تلاش کردند وارد این تاسیاست نظامی شوند و در واکنش به آن سربازان اوکراینی گلوله‌های هشدار دهنده شلیک کردند.

گزارش‌های متناقضی درباره تلفات این درگیری‌ها وجود دارد.

یوری ژادوبی، هماهنگ کننده نیروهای دفاعی ��امی روسیه اظهار دا��ت که در این درگیری دو نفر به طور سطحی مجروح شدند و به بیمارستان برده شدند.

رسانه‌های روسیه نیز مدعی شدند در فرودگاه این شهر 4 تا 11 تن کشته شده‌اند.

دولت اوکراین هم اعلام کرده که هیچ تلفاتی در میان نیروهای دولتی رخ نداده و نیروهای اوکراینی چند تن از افراد شبه نظامی را به اسارت گرفته‌اند.

به گفته فعالان با تصرف فرودگاه کراماتورسک توسط سربازان اوکراینی چهار تن کشته و دو تن دیگر زخمی شدند.

الکساندر تورچینف، رئیس جمهوری موقت اوکراین تایید کرد که نیروهای ویژه این کشور کنترل این فرودگاه را به دست گرفته‌اند.

روز سه شنبه کروتوف که شخصا ناظر بر عملیات کراماتورسک بود د�� مقابل مردم محلی که در نزدیکی فرودگاه تجمع کرده بودند حاضر شد.

بر اساس گزارش خبرگزاری ریانووستی این مقام امنیتی اوکراین تلاش داشت به این تجمع کنندگان توضیح دهد که ارتش اوکراین برای محافظت از آنها در مقابل تروریست‌ها آمده است. با این وجود این افراد شعار دادند که ما شهروندان صلح جو هستیم.

پس از آن فعالان چند بار به کروتوف حمله کرده و او را هل دادند اما نیروهای ویژه با آنها مقابله کردند. همچنین گزارش‌هایی وجود دارد مبنی بر اینکه ارتش اوکراین با حمایت خودروهای زرهی و هلی کوپتر وارد شهر اسلاویانسک نیز شده است،‌ اوایل روز سه شنبه رومان سوکولنکو، یکی از مقامات جنبش ��به نظامی دونباس به راشاتودی گفت که حمل و نقل به مقصد خارج از شهر اسلاویانسک متوقف شده و تانک‌ها در حال نزدیک شدن به این شهر هستند.

وی گفت:‌ معترضان در این شهر در تدارک برای حمله احتمالی سنگرهایی را ایجاد کرده‌اند. به گفته وی فعالان روحیه خوب داشته و آماده دفاع از سرزمین‌شان هستند.

بر اساس جدیدترین گزارش‌ها تا صبح امروز (چهارشنبه) حامیان فدرال شدن اوکراین در شهر کراماتورسک همچنان خروجی فرودگاه این شهر را مسدود کرده‌اند.

فعالان در نزدیکی دروازه‌های این فرودگاه با لاستیک موانعی را ایجاد کرده و آنها را آتش زدند. 

