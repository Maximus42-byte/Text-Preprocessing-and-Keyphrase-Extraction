فرمانده نيروهاي آمريکايي در افغانستان تغيير کرد
ژنرال «جان کمبل» براي فرماندهي نيروهاي آمريکا و ناتو در افغانستان، از سوي «باراک اوباما» رئيس‌جمهور اين کشور نامزد شده است.
به گزارش پايگاه «هيل»، وزارت دفاع آمريکا روز سه‌شنبه اعلام کرد «باراک اوباما» رئيس‌جمهور اين کشور ژنرال «جان کمبل» را براي فرماندهي نظاميان آمريکا و ناتو در افغانستان، در نظر گرفته است.
کمبل در افغانستان جايگزين ژنرال «ژوزف دانفورد» مي‌شود که اوايل ماه جاري ميلادي از سوي «چاک هيگل» وزير دفاع، به فرمانده آتي نيروي دريايي آمريکا معرفي شد.
در صورتي که کنگره صلاحيت کمبل را تائيد کند، وي در حالي نيروهاي آمريکايي را تحويل مي‌گيرد که نظاميان اين کشور و ائتلاف ناتو بايد تا کمتر از 6 ماه ديگر افغانستان را ترک کنند. واشنگتن به دنبال آن است تا با امضاي پيمان امنيتي با کابل، بخشي از نيروهاي خود را تا سال 2016 در افغانستان نگه دارد.

