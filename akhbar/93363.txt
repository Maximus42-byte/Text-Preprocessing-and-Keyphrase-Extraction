قول پوتین به بان کی مون / روسیه قوانین بین المللی را درمجازات عاملان بمب گذاری رعایت می کند 
تهران - ایرنا - ولادیمیر پوتین رییس جمهوری روسیه به بان کی مون قول داده است که در تعقیب و مجازات عاملان دو بمب گذاری در ولگا گراد از قوانین بین المللی عدول نکند.

به گزارش خبرگزاری فرانسه از مقر سازمان ملل در نیویورک ، پوتین این قول را در گفت و گو با بان کی - مون دبیر کل سازمان ملل داد.

این گفت و گو پس از حملات انتحاری ولگا گراد در روزهای دوشنبه و یکشنبه انجام شد که دست کم 31 کشته بر جا گذاشت .

مارتین نسیرکی سخنگوی سازمان ملل گفت : پوتین ˈ خاطر��شان کرد که جامعه بین الملل باید در مبارزه با تروریسم همکاری کند و وی از نقش مهم سازمان ملل در هماهنگ ساختن تلاش ها برای مبارزه با جنایات سازماندهی شده و تروریسم تمجید کرد. ˈ

پوتین به دبیر کل سازمان ملل اطمینان داد که روسیه در سپردن عاملان این بمب گذاریها به دست عدالت در محدوده قوانین بین المللی عمل خواهد کرد.

بان نیز ضمن ابراز همدری با روسیه درمورد این حملات خواستار همکاری قوی بین المللی علیه تروریسم شد.

پانزده عضو شورای امنیت نیز دربیانیه ای آنچه را که ˈحملات هولناک وکریه ˈ در روسیه خواندند به شدت محکوم کردند.

این شورای خواستار همکاری فعالانه ت��ام کشورها با ر��سیه برای سپردن عاملان این انفجارها به دست عدالت شد. 

