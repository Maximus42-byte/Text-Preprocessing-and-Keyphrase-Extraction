ادعاي  خبرگزاري آلمان :سه رييس جمهور ايران به مخالف نظام تبديل شده اند
برلين - خبرگزاري آلماني "د پ آ" با انتشار گزارشي درمورد اعلام فهرست 
نامزدهاي نهايي يازدهمين دوره انتخابات رياست جمهوري و رد صلاحيت 
اسفنديار رحيم مشايي و اكبر هاشمي رفسنجاني -نوشت : نتيجه گيري قابل 
توجهي كه مي توان از صحنه سياسي ايران گرفت اين واقعيت است كه 3
رييس جمهور ايران در پايان زمامداري خود به شخصيت هاي مخالف نظام 
تبديل شدند 
به گزارش ايرنا-اين رسانه آلماني در گزارش خود در اين زمينه به نقل 
از كارشناسي كه به نام وي اشاره اي نشده است -نوشت : هاشمي رفسنجاني -
خاتمي و احمدي نژاد امروز يك ويژگي مشترك دارند و آن هم اين است كه با
آنها رفتاري مي شود كه گويي منتقد نظام هستند 
اين مطلب مي افزايد: خاتمي حتي موفق نشد در اين دوره از انتخابات 
رياست جمهوري به عنوان نامزد ثبت نام كند و رفسنجاني و اسفنديار رحيم 
مشايي -نزديك ترين يار و معتمد احمدي نژاد نيز از سوي شوراي نگهبان رد
صلاحيت شدند 
به نوشته اين رسانه آلماني -معيار تاييد نامزدهاي رياست جمهوري از سوي 
شوراي نگهبان مسائل مذهبي و ايدئولوژيك بوده است كه ناكامي رفسنجاني 
و مشايي برغم برخورداري از سابقه اجرايي و سياسي خوب را موجب شد 
"د پ آ"- نوشت : درمورد هاشمي رفسنجاني كه خود از طراحان انقلاب اسلامي 
بوده - به ظاهر دليل رد صلاحيت بالا بودن سن وي اعلام شده اما بنا به 
گفته ناظران - دليل اصلي كنارگذاشته شدن رييس جمهور اسبق اين بوده كه 
بيش از حد به اصلاح طلبان نزديك شده است  
اين مطلب مي افزايد: رفسنجاني بعد از ثبت نام - از تغيير سياست ها در
مناقشه اتمي با غرب سخن گفته بود كه اين نيز مورد پسند نبوده است  
خبرگزاري آلمان درمورد رد صلاحيت اسفنديار رحيم مشايي نيز نوشت : دليل 
ناكامي متحد نزديك احمدي نژاد سردادن شعار "زنده باد بهار" و ديدگاه 
هاي ملي گرايانه وي بوده است  
"د پ آ" ادعا كرده است : نظام اسلامي در شعار انتخاباتي مشايي -اقدامي 
براي تغيير رژيم ديده بود كه البته بي دليل هم نبوده است  
براساس اين مطلب -مشايي متهم است كه تلاش مي كند ملي گرايي را جايگزين 
نگاه مذهبي و اسلامي در كشور كند و همچنين اظهارات وي  مبني اينكه دوست 
مردم اسرائيل است - خشم روحانيون را برانگيخت  
اين خبرگزاري در ادامه مطلب خود به نقل از يك استاد دانشگاه باز هم 
بدون نام در تهران -نوشت :درصورت حضور رفسنجاني در صحنه - انتخابات 
رياست جمهوري به رفراندومي براي نظام و يا بر عليه آن تبديل مي شد و
بسياري از آراي راي دهندگان - نشانه اعتراض مردمي قلمداد مي شد كه اين 
وضعيت خوشايند نظام نبود 
به گفته اين استاد دانشگاه - درصورت رييس جمهور شدن مشايي نيز احمدي 
نژاد همچنان از نفوذ بسيار بالايي در صحنه سياسي ايران برخوردار مي شد
كه اين نيز نمي توانست مورد قبول حاكميت باشد 
اين خبرگزاري مي افزايد:ناظران سياسي بر اين باور هستند كه نبودن 
رفسنجاني و مشايي در انتخابات رياست جمهوري -موجب خواهد شد كه با
انتخابات به نسبت بي رمقي مواجه باشيم و حضور راي دهندگان پاي صندوق 
هاي راي چندان چشمگير نخواهد بود 
اين مطلب در ادامه مي افزايد: از 8 نامزد تاييد صلاحيت شده - ولايتي و
قاليباف از شانس خوبي براي پيروزي در انتخابات برخوردار هستند و حسن 
روحاني نيز به عنوان نامزد نزديك به اصلاح طلبان مي تواند جايگزين 
رفسنجاني باشد هرچند كه قدرت راي آوري وي را نخواهد داشت  
اين رسانه آلماني همچنين از "سعيد جليلي " به عنوان كسي كه مي تواند همه 
را غافلگير كند نام برد و نوشت : جليلي -هم از سوي اصولگرايان و هم از
طرف طرفداران  دولت مورد حمايت قرار دارد و مي تواند آراي هر دو گروه 
را بدست آورد 

