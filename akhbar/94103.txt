خبرگزاري  آلمان : روحاني اميدها براي تغييرات سريع را كاهش داد
برلين - خبرگزاري آلماني "د پ آ" در گزارشي از ديدار رييس جمهور منتخب 
ايران با روحانيون -نوشت : حسن روحاني دو هفته پس از پيروزي اش در
انتخابات با سخنان خود اميدها به اصلاحات سريع اقتصادي را كاهش داد 
به گزارش ايرنا-در گزارش اين رسانه آلماني در اين رابطه آمده است :حسن 
روحاني رييس جمهور جديد ايران حدود دو هفته پس از پيروزي در انتخابات 
اميد به اصلاحات سريع اقتصادي را كاهش داد 
به گزارش د پ آ- روحاني در ملاقات با جمعي از روحانيون در تهران گفته 
است كه نمي توان انتظار داشت مشكلاتي كه طي رياست جمهوري هشت ساله سلفش 
محمود احمدي نژاد جمع شده اند- طي چند روز يا چند ماه برطرف گردند 
اين مطلب مي افزايد:روحاني 64 ساله كه در اوايل ماه اوت (12مرداد)
به طور رسمي كار خود را آغاز خواهد كرد-تاييد كرده كه ايران با يك 
بحران اقتصادي شديد دچار شده است  
اين رسانه آلماني با ادعاي اينكه درحال حاضر نرخ تورم در جمهوري اسلامي 
به بيش از 40 درصد رسيده است -نوشت :اين شخصيت معتدل روحاني وعده داده 
كه ايران در دعواي هسته اي با غرب شفافيت بيشتري ارائه خواهد داد 
خبرگزاري آلمان همچنين نوشت : روحاني گفته است -"افراطي گري به ما هميشه 
ضربه زده است - بنابراين ما بايد از آن پرهيز كنيم و جانب اعتدال را
بگيريم " 
اين مطلب مي افزايد:آنچه براي غرب اهميت دارد اين است كه روحاني چه 
افرادي را به رياست سازمان انرژي اتمي ايران و به مقام مذاكره كننده 
ارشد هسته اي منصوب خواهد كرد 
در همين رابطه روزنامه فرانكفورتر آلگماينه سايتونك -نيز در مطلبي با
عنوان "رييس جمهور آينده ايران آزادي هاي بيشتري را وعده مي دهد"-
نوشت :بسياري از مردم ايران پس از پيروزي آشكار انتخاباتي او در
خيابان ها به جشن و پايكوبي پرداختند و طرفداران اعتدال و اصلاحات در
كشور به حسن روحاني كه خود يك شخصيت روحاني است اميد بسيار بسته اند
اين روزنامه همچنين نوشت :روحاني اخيرا در سخناني تاكيد كرده است : "دولت 
قوي دولتي نيست كه در همه امور مداخله كند" وي سانسوري را كه مقامات 
ايراني اعمال مي كنند مورد انتقاد قرار داده و از دستيابي آزادانه به 
اينترنت دفاع كرده است  
اين مطلب مي افزايد: اين شخصيت روحاني شبكه هاي اجتماعي مانند فيس 
بوك را پديده هايي ارزنده دانسته و با كنايه به دولت سلفش محمود احمدي 
نژاد گفته است كه "مردم از آزادي ها و حقوق انساني كه دولتيان از
آنها برخوردارند- محروم مي  شوند" 
فرانكفورتر آلگماينه سايتونك در ادامه نوشت : روحاني معتقد است كه 
سانسور شديد سيستم هاي آنلاين تنها بين شهروندان و دولت بي اعتمادي 
ايجاد كرده است  
اين روزنامه همچنين به انتقادهاي رييس جمهور منتخب از رسانه ملي اشاره 
كرده و مي نويسد:روحاني گفته است كه گزارشگري بايد خواست هاي مردم را
بيشتر مد نظر قرار دهد زيرا وقتي صدا و سيما از تولد يك خرس پاندا در
چين گزارش مي دهد درحالي كه در ايران كارگراني كه مزد خود را نگرفته 
اند درخيابان ها به اعتراض دست زده اند-آن وقت مردم هم ديگر به 
تلويزيون علاقه اي نشان نخواهند داد 
در ادامه اين مطلب همچنين به ديدگاه هاي روحاني درمورد موضوعات 
اجتماعي ديگر همچون حقوق زنان اشاره شده و آمده است :روحاني تنها
درباره كمبودهاي موجود در آزادي عقيده و مطبوعات صحبت نكرد بلكه او
همچنين نظر خود درمورد موضوع بسيار حساس برابري زن و مرد در ايران را
نيز ابراز داشت و گفت كه مخالف جدايي مرد و زن - حتي در دانشگاه ها است  
به ادعاي اين روزنامه -روحاني درمورد پوشش سنتي اسلامي كه در ايران 
اعمال مي شود نيز گفته است : "اگر زن يا مردي با مقررات ما در مورد
پوشش موافق نباشد- نبايد او را تنها از اين ديدگاه مورد ارزيابي 
قرار داد" 
به نوشته اين روزنامه -روحاني معتقد است كه به خصوص زناني را كه 
مقررات حجاب را به طور كامل رعايت نكرده اند نبايد بي ارزش قلمداد
كرد 
