بزرگ‌ترین رزمایش مشترک ارتش و سپاه     
 مهر: فرمانده نیروی زمینی ارتش در خصوص رزمایش‌های ارتش در سال جدید گفت: ۸ رزمایش بزرگ در نقاط و طیف‌های مختلف در سال جاری برگزار خواهد شد. همچنین بزرگ‌ترین رزمایش مشترک میان سپاه و ارتش برای اولین بار برگزار خواهد شد.

امیر احمدرضا پوردستان فرمانده نیروی زمینی ارتش در نشست خبری صبح امروز که در ستاد نیروی زمینی ارتش برگزار شد در تشریح علل نامگذاری روز ۲۹ فروردین ماه به عنوان روز ارتش گفت: برای این موضوع باید حوادث دوران انقلاب را مرور کنیم.

وی افزود: عوامل موثری در پیروزی انقلاب ����قش داشته که برخی از آن‌ها تاثیرگذار‌تر از سایر عوامل بود. مانند حضور روحانیت در خط نهضت و در راس آن امام خمینی (ره) به عنوان اصلیترین عامل بود.

امیر پوردستان خاطر نشان کرد: هر چه از آن مقطع فاصله می‌گیریم عمر ژرف نگری امام خمینی را بیشتر شاهد هستیم.

وی در بیان علت دیگر در خصوص پیروزی انقلاب گفت: حضور میلیونی مردم از دیگر عوامل تاثیرگذار بود. همچنین پیوستن بدنه ارتش به صفوف انقلابیون باعث شد تا انقلاب اسلامی زود‌تر شکل بگیرد.

فرمانده نیروی زمینی ارتش با بیان اینکه قبل از پیروزی انقلاب ارتش به ۲ بخش یکی ژنرال‌های خودفروخته و بخش دیگر بدنه ارتش که با مردم ار��ب��ط خوبی داشتند تقسیم شد، گفت: شاه به علت ارتباط بدنه ارتش با مردم و انقلابیون نتوانست جلوی ارتشی‌ها را برای نپیوستن به صف مردم انقلابی بگیرد.

امیر پوردستان اظهار داشت: بعد از پیروزی انقلاب استکبار فعالیت‌های براندازی خود را شروع کرد و در این برهه نیز ارتش سینه به سینه با مستکبران مقابله کرد به همین خاطر دشمن طرح خلع سلاح ارتش را مطرح کرد که این توطئه توسط امام خمینی خنثی شد و ایشان در روز ۲۸ فروردین، ۲۹ فروردین را روز ارتش نامیدند و ارتش را برای مردم تکلیف کردند.

وی خاطر نشان کرد: ارتش نیز تا به امروز پاسخ شایسته‌ای به امام خمینی در حفاظت از مرزهای جمهوری ��سلا��ی ایران داده است.

فرمانده نیروی زمینی ارتش در خصوص رزمایش‌های نیروی زمینی ارتش در سال ۹۱، گفت: یکی از برنامه‌های ایجاد رزمایش ایجاد شادابی و نشاط و حرکتی برای آماده کردن یگان‌ها است و ما اصرار داریم که این رزمایش‌ها حتما در شرایط حقیقی برگزار شود تا نیرو‌ها بوی باروت را به صورت واقعی احساس کنند.

امیر پوردستان در ادامه افزود: ۸ رزمایش بزرگ در نقاط و طیف‌های مختلف در سال جاری برگزار خواهد شد. همچنین بزرگ‌ترین رزمایش مشترک میان سپاه و ارتش برای اولین بار امسال برگزار خواهد شد.

وی خاطر نشان کرد: اولین رزمایش تخصصی هوانیروز و هوابرد نیز برای اولین بار ��عد از ��نقلاب توسط ارتش برگزار خواهد شد.

فرمانده نیروی زمینی ارتش همچنین در خصوص دستاوردهای جدید این نیرو، گفت: در سال تولید ملی و در لبیک به پیام مقام معظم رهبری برای اولین بار از تونل عمودی باد بهره برداری شد. این تونل در مقایسه با تونل‌های بادی که در کشورهای عربی وجود داشته و ساخت کشورهای غربی است ساخت داخل می‌باشد.

امیر پوردستان، گفت: کاربرد تونل باد برای چتربازان و کسانی که تمرین سقوط آزاد می‌کنند بسیار موثر و مهم است.

وی همچنین در خصوص دیگر دستاوردهای نیروی زمینی ارتش به سیستم کنترل آتش تانک ذوالفقار اشاره کرد و گفت: امروز تانک ذوالفقار در زمره بهتر��ن و پیشر��ته‌ترین تانک‌های دنیا قرار دارد.

فرمانده نیروی زمینی ارتش به ساخت انواع اخلالگر‌ها در کلیه باندهای فرکانسی سیستم‌های زمینی و هوایی و دریایی اشاره کرد و گفت: از دیگر دستاوردهای نیروی زمینی اتوماسیون کردن سلاح‌ها یعنی کنترل از راه دور برخی سلاح‌ها می‌باشد.

پوردستان در بخش دیگری از این نشست خبری به تولید لوله جوفی، لوله‌ای که در دل خود تانک قرار گرفته اشاره کرد و گفت: این لوله هزینه‌های آموزشی ما را به شدت کاهش خواهد داد.

وی همچنین در ادامه به سلاح اخگر که برای اولین بار توسط سازمان خودکفایی تولید و در اختیار یگان‌ها قرار گرفته است اشاره کرد �� گفت: این س��اح ۶ لول بوده و ۴۵۰۰ گلوله در دقیقه شلیک می‌کند.

پوردستان همچنین اظهار داشت: قصد داریم در سال جاری نیز سلاحی ۳ لول با کالیبر ۵۰ تولید کنیم و آن را در اختیار یگان‌های نظامی قرار دهیم.

فرمانده نیروی زمینی ارتش همچنین در پاسخ به سئوالی در خصوص اینکه آیا نیروی زمینی ارتش در مقابله با گروهک پژاک با سپاه همکاری داشته است، گفت: امروز دیگر مرزهای ما حالت نظامی ندارد بلکه در حالت انتظامی قرار دارد.

وی افزود: پژاک و جندالشیطان به عنوان تهدید برای نیروی زمینی ارتش تلقی نمی‌شود بلکه شیطنت‌هایی را در مرز‌ها انجام می‌دهند که پاسخ مناسب را دریافت کرده‌اند.

امیر پوردس��ان همچنین در خصوص استقلال تیپ‌ها از لشکر‌ها گفت: بعد از جنگ اول و دوم خلیج فارس و جنگ افغانستان ارتش بار‌ها این جنگ‌ها را رصد کرده و نقاط ضعف دشمن را شناسایی کرد و برخی اشکالات خودمان را نیز احصاء کردیم.

فرمانده نیروی زمینی ارتش در خصوص آمایش سرزمینی نیز گفت: ما توانستیم در سال گذشته ۱۹ تیپ را مستقل کنیم و در سال جاری نیز ۱۲ تیپ جاری را مستقل کرده تا از چابکی و چالاکی لازم برخوردار شوند.

وی همچنین در خصوص پاکسازی مناطق آلوده به مین گفت: نیروی زمینی ارتش در حدود یک میلیون هکتار از زمین‌های آلوده به مین را پاکسازی کرد که در این خصوص نیز ۱۷۰ شهید ت��دیم نظام جمهور�� اسلامی ایران شد.

امیر پوردستان همچنین در پاسخ به سئوالی در خصوص اینکه جنگ‌های آینده، جنگ‌های ایستایی بوده و در این خصوص چه تدبیری اندیشیده شده است، گفت: شاید جنگ‌های آینده جنگ‌های ایستایی و موشکی باشد اما پیروزی زمانی حاصل می‌شود که پای سرباز در زمین باشد به همین خاطر نیروزی زمینی ارتش همه ظرفیت‌های لازم را برای اینگونه تجاوزات آماده کرده و پاسخ محکمی به متجاوزان خواهد داد.

فرمانده نیروزی زمینی ارتش همچنین در خصوص سپر دفاعی موشکی اظهار داشت: این طرح آمریکایی‌ها برای تسلط نظامی و امنیتی بر جهان است آمریکایی‌ها قصد دارند تا سال ۲۰۲۰ این طرح خود را کامل ��نند.

وی افزود: آن‌ها این طرح را به عنوان ضربه سریع جهانی نامگذاری کرده‌اند و می‌گویند این طرح پدافندی است اما در حقیقت طرح سپر دفاع موشکی یک طرح آفندی می‌باشد.

پوردستان خاطر نشان کرد: آن‌ها با این طرح می‌خواهند جهان را تبدیل به یک صحنه نبرد سازند تا در کمتر از ۶۰ دقیقه هر جا را که می‌خواهند بزنند.

فرمانده نیروی زمینی ارتش جمهوری اسلامی ایران در پایان با اشاره به رژه نیروهای ارتش در ۲۹ فروردین گفت: از مردم غیور ایران دعوت می‌کنیم تا در مراکز مشخص شده برای بازدید از رژه فرزندان سرباز خود حضور یابند.
