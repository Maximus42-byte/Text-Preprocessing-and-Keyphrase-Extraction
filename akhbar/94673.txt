نگاهي  به اخبار راديو رژيم صهيونيستي درباره ايران 
تهران -راديو رژيم صهيونيستي خبرهايي با عناوين "سفر ايهود باراك به 
آمريكا براي گفت وگو درباره ايران "؛ "تصميم دولت باكو براي خريد
تجهيزات نظامي از اسراييل " و "درخواست رييس بسيج براي آتش زدن كاخ 
سفيد" را درباره ايران منتشر كرد 
راديو رژيم صهيونيستي در بخش مشروح خبرهاي خود به شرح زير گفت :
"" * سفر ايهود باراك وزير دفاع اسراييل به آمريكا
ايهود باراك وزير دفاع(جنگ ) اسراييل (رژيم صهيونيستي ) روز دوشنبه 
رهسپار ايالات متحده آمريكا مي شود تا به ويژه در زمينه تهديدهاي اتمي 
ايران با مقامات دولت واشنگتن به گفت وگو بنشيند 
پس از باراك ؛ بنيامين نتانياهو نخست وزير نيز به زودي رهسپار ايالات 
متحده مي شود تا ضمن سخنراني در واشنگتن با باراك اوباما نيز ديدار
كند  سفر وزير دفاع اسراييل به واشنگتن كوتاه است و تنها دو روز
ادامه خواهد داشت و قرار است با جو بايدن معاون اوباما و لئون پانه 
تا وزير دفاع و چند مقام ديگر پنتاگون و مسوولان اطلاعاتي آمريكا
ديدار كند 
اكنون مدتي است كه مقامهاي اسراييلي وآمريكايي براي هماهنگ كردن 
ديدگاه ها و اقدامات خود در برابر ايران به كشور مقابل سفر مي 
كنند  هفته پيش تام دنيلون و جيمز كلاپر روساي شوراي امنيت و اطلاعات 
ملي آمريكا به اسراييل آمده بودند 
از ديدگاه مقامات آمريكايي ؛ ايهود باراك در مورد حمله به ايران بر
نتانياهو بسيار تاثير مي گذارد و بر اين باور است كه اگر امسال 
پيشرفت اتمي ايران متوقف نشود؛ ديگر دير خواهد شد و نمي توان به 
تاسيسات اتمي آن آسيب رساند زيرا ايران سانتريفيوژهاي خود را در سايت 
فردو در زير كوه مستقر ساخته است  
از ديد آگاهان ديپلماتيك ؛ در هفته پيش رو از نظر سياستي كه اسراييل 
و غرب  بايد در برابر برنامه هاي اتمي ايران در پيش گيرند سرنوشت ساز
خواهد بود  مقامات آمريكايي علي رغم گزارش آژانس بين المللي انرژي 
اتمي كه در آن آمده است حكومت ايران بر دامنه فعاليت هاي هسته اي 
خود افزوده است مي گويد هنوز دليل قاطعي وجود ندارد كه نشان دهد
رژيم ايران مي خواهد واقعا بمب هسته اي توليد كند 
به گفته آنان ؛ سخنان اخير لئون پانه تا و كلاپر مويد اين ديدگاه 
آمريكايي است كه حكومت ايران هنوز براي توليد بمب اتمي تصميم نهايي 
خود را نگرفته است ولي دولت اسراييل (كابينه صهيونيستي ) مي گويد رژيم 
(نظام ) ايران همه امكانات خود را براي توليد بمب هسته اي به كار
گرفته و به زودي به اين قدرت خواهد رسيد ولي شخص (آيت الله ) علي خامنه 
اي (مقام معظم رهبري ) است كه بايد در مورد توليد بمب هسته اي دستور
نهايي را صادر كند 
عاموس گيلاد رييس ركن سياسي امنيتي در وزارت دفاع اسراييل با اشاره 
به معضل اتمي ايران تاكيد كرد كه اين تنها يك مساله براي اسراييل 
نيست بلكه يك مساله جهاني مي باشد زيرا رژيم ايران قصد دارد
خاورميانه را به سوي افراط گرايي بكشاند و با بدست آوردن بمب اتمي نه 
تنها با اسراييل رويارويي كند بلكه حكومت هاي عربي و اميرنشين هاي 
عرب حوزه خليج فارس را نيز مورد تهديد قرار دهد 

 *بيانيه دفترنخست وزيري اسراييل درباره گزارش بازرسان آژانس 
دفتر نخست وزيري اسراييل شب گذشته بيانيه اي انتشار داد كه در آن ؛
گزارش بازرسان آژانس بين المللي انرژي اتمي درباره تلاش هاي هسته اي 
ايران مورد بحث قرار گرفته است  
در بيانيه اسراييل گفته شده كه اين گزارش يكبار ديگر ثابت مي كند
كه اسراييل در ارزيابي هاي خود در مورد آنكه رژيم ايران همچنان به 
برنامه هاي اتمي با شتاب ادامه مي دهد محق بوده است  

 *تصميم دولت باكو براي خريد تجهيزات نظامي از اسراييل 
در اوج تنش در مناسبات حكومت اسلامي ايران و جمهوري آذربايجان اعلام شد
دولت باكو تصميم دارد مقادير زيادي تجهيزات دفاعي از اسراييل 
خريداري كند كه از جمله شامل هواپيماهاي اطلاعاتي بدون سرنشين و همچنين 
سامانه دفاع ضد موشكي خواهد بود 
ارزش اين تسليحات دفاعي تقريبا برابر يك ميليارد و 600 ميليون دلار
خواهد بود  آذربايجان بيم دارد ايران آن كشور را  نيز هدف حملات موشكي 
قرار دهد 
مقامات رسمي اسراييل حاضر نشدند در مورد اين معامله تسليحاتي اطلاعات 
بيشتري بدهند  در حالي كه گفته شده بود عوامل ترور و خرابكاري ايران 
در توطئه سوء قصد به سفارت اسراييل در باكو ناكام مانده اند؛ ايران 
جمهوري آذربايجان را متهم مي سازد كه با اسراييل و ايالات متحده همكاري 
هاي تنگاتنگ امنيتي و اقتصادي دارد 
جمهوري آذربايجان يك كشور مسلمان لاييك است كه هم مرز ايران مي باشد و
مدتي است روابط دو كشور به دليل اتهامات و توطئه هاي ايران دچار تنش 
شده است  
يادآوري مي كنيم توطئه سوء قصد به جان سفير اسراييل در باكو هفته پيش 
توسط ماموران امنيتي جمهوري آذربايجان خنثي شد 

*خريد زيردريايي جديد توسط اسراييل از آلمان 
روزنامه ساندي تايمز چاپ لندن در شماره روز يكشنبه خود خبر داد
زيردريايي جديد اسراييل كه قرار است بزودي از آلمان تحويل گرفته شود؛
در نزديكي آب هاي خليج فارس مستقر خواهد شد 
به نوشته اين روزنامه ؛ ششمين زيردريايي اسراييلي ساخت آلمان با نام 
تمساح قادر به حمل موشك هاي كروز مي باشد كه به نوشته ساندي تايمز مي 
توان آن را به كلاهك اتمي نيز مجهز ساخت  
مقامات اسراييلي معمولا به اين گونه گزارش ها كه جنبه امنيتي دارد
واكنشي نشان نمي دهند  زيردريايي ساخت آلمان كه قرار است بزودي تحويل 
اسراييل شود پيشرفته ترين نوع زيردريايي دنيا محسوب مي گردد و قادر
است به مدت سه هفته بدون سوخت گيري زير آب بماند و سواحل دشمن را مورد
نظارت دقيق قرار دهد 
يك سوم از بهاي اين زيردريايي كه حدود 800 ميليون دلار هزينه دارد
توسط دولت آلمان و به عنوان بخشي از غرامت هولوكاست تامين مي شود 

 *درخواست رييس بسيج براي آتش زدن كاخ سفيد
يك مقام ارشد حكومت اسلامي ايران مسلمانان جهان را فراخواند كاخ 
سفيد واشنگتن را به آتش بكشند  سرتيپ پاسدار محمد نقدي كه رياست بسيج 
را به عهده دارد گفت به جاي سوزاندن كاخ سفيد؛ هيچ چيز زخم هاي 
مسلمانان را بخاطر قرآن سوزي در آمريكا التيام نمي بخشد 
محمد نقدي ظاهرا قصد داشت به سوزاندن سهل انگارانه چند قرآن مجيد
توسط سربازان آمريكايي در افغانستان اشاره كند ولي ادعا كرد كه اين 
رويداد در آمريكا رخ داده است  
مقامات ارشد ايران در روزهاي اخير با تبليغات گسترده عليه آمريكا مي 
كوشند آتش خشم مردم افغانستان را شعله ورتر سازند 

*دو ژنرال آمريكايي گفتند حمله نظامي به ايران مانع دستيابي به سلاح
اتمي نيست 
دو ژنرال پيشين ارتش آمريكا اعلام كردند كه حمله نظامي احتمالي به 
تاسيسات اتمي ايران نخواهد توانست جلوي دستيابي رژيم به سلاح هسته اي 
را بگيرد 
اين دو فرمانده پيشين در مركز مطالعات بين المللي آمريكا در نيويورك 
سخن مي گفتند 

*عربستان پهلوگرفتن ناوهاي ايراني در جده را تمرينات آموزشي اعلام كرد
دولت عربستان سعودي با رد اظهارات مقامات ايران درباره دو رزمناو
جمهوري اسلامي كه سه هفته پيش در بندر جده پهلو گرفتند اعلام كرد كه 
دليل لنگر انداختن آنها؛ يك تور تمريني براي دانشجويان نيروي دريايي 
ايران بوده است و اين در حالي است كه پيشتر فرمانده نيروي دريايي 
ايران دريادار حبيب الله سياري مدعي شده بود دليل اصلي اعزام اين 
رزمناوها؛ نشان دادن اقتدار حكومت ايران در عرصه آب هاي آزاد بوده 
است  
ناو جنگي خارك و ناوشكن قندي به همراه يك هلي كوپتر 25 روز پيش در
بندر جده لنگر انداختند و پس از چند روز آنجا را ترك كردند 
