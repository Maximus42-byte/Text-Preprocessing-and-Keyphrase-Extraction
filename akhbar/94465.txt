صداي  آمريكا:قانونگذاران آمريكايي از سياست اوباما در قبال ايران حمايت كردند 

-پايگاه اطلاع رساني صداي آمريكا- در آستانه برگزاري 
مذاكرات هسته اي فراگير نمايندگان ايران و گروه 1+5- از حمايت  104
قانونگذار دموكرات و جمهوريخواه مجلس نمايندگان آمريكا از سياست "باراك 
اوباما" در قبال ايران خبر داد 
به گزارش ايرنا- تارنماي صداي آمريكا با اشاره به سفر "وندي شرمن "
معاون وزير امورخارجه آمريكا به وين براي شركت در مذاكرات اتمي گروه 
1+5 با ايران - نوشت : نشست 28 بهمن - اولين دور مذاكرات گروه 1+5 با
ايران از زمان آغاز اجراي توافق اوليه اتمي با ايران - موسوم به "طرح
اقدام مشترك " است  
اين منبع خبري آمريكايي - مي نويسد: روز چهارشنبه 100 قانونگذار
دموكرات و 4 قانونگذار جمهوري خواه مجلس نمايندگان آمريكا در نامه اي 
به باراك اوباما- از سياست او در قبال ايران حمايت كردند 
گزارش صداي آمريكا حاكي است : آنان در نامه خود با تاكيد به اين كه 
كنگره آمريكا بايد به ديپلماسي فرصت دهد- نوشته اند: توافق اوليه 
اتمي با ايران كه نوامبر گذشته بدست آمد- امكان دستيابي به يك توافق 
جامع را افزايش داده است  
تارنماي صداي آمريكا يادآور شد: نامه اين دسته از قانونگذاران در
واقع مخالفت با تلاش كساني است كه خواهان افزايش تحريم هاي ايران شده 
اند 
"دولت اوباما مي گويد تحريم هاي بيشتر مي تواند گفت وگوهاي اتمي با
ايران را از مسير خود منحرف و مسير جنك را هموار سازد  باراك اوباما
تاكيد كرده است كه اگر كنگره تحريم هاي جديدي عليه ايران تصويب كند-
مصوبه را وتو خواهد كرد "
بنا بر اين گزارش - مدت توافق اوليه اتمي ايران و قدرت هاي جهاني شش 
ماه اعلام شده و قرار است در اين مدت ايران با قدرت هاي جهاني براي 
رسيدن به يك توافق جامع اتمي مذاكره كند 
به گزارش صداي آمريكا- اين مذاكرات با هدف دستيابي به يك توافق دراز
مدت اتمي با ايران انجام خواهد شد كه بر اساس آن برنامه اتمي ايران 
محدود و تحريم هاي عليه اين كشور برداشته مي شود 
براساس اين گزارش - مذاكرات جامع اتمي با ايران در شرايطي صورت مي گيرد
كه هم دولت آمريكا و هم دولت ايران از سوي مخالفان توافق اوليه اتمي 
تحت فشار قرار دارند 


