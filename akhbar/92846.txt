فردا وزیر دفاع به ترکمنستان می‌رود
وزیر دفاع جمهوری اسلامی ایران به دعوت رسمی بگنج گاندو گیف وزیر دفاع جمهوری ترکمنستان فردا به این کشور سفر می‌کند.
خبرگزاری فارس: وزیر دفاع به ترکمنستان می‌رود
به گزارش خبرگزاری فارس، سردارحسین دهقان وزیر دفاع جمهوری اسلامی ایران به دعوت رسمی بگنج گاندو گیف وزیر دفاع جمهوری ترکمنستان فردا به این کشور سفر می‌کند.  
سردار دهقان در این سفر با مقامات بلندپایه سیاسی- دفاعی کشور ترکمنستان دیدار و پیرامون مسایل دوجانبه، منطقه ای و بین المللی گفتگو خواهد کرد.
این نخستین سفر وزیر دفاع جمهوری اسلامی ایران به کشور ترکمنستان پس از استقلال این کشور از اتحاد جماهیر شوروی سابق در سال 1991 میلادی (1370 هجری شمسی) به شمار می رود.
پیش از این نیز در اردیبهشت ماه سال 1390 وزیر دفاع کشور ترکمنستان به جمهوری اسلامی ایران سفر کرده بود.
