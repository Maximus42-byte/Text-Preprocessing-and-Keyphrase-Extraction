درخواست  آمريكا از روسيه براي دادن هشدار به ايران قبل از مذاكرات جديد
تهران - خبرگزاري رويترز روز چهارشنبه به نقل از روزنامه روسي 
كامرسانت از مسكو گزارش داد: آمريكا از روسيه خواسته است به رهبر
ايران اطلاع دهد كه مذاكرات آينده با شش قدرت جهاني در زمينه برنامه 
هسته اي اين كشور؛
"آخرين شانس " تهران است  
روزنامه كامرسانت به نقل از يك منبع ديپلماتيك روسي نوشت : اسراييلي 
ها در واقع از باراك اوباما (رييس جمهوري آمريكا) حق السكوت مي 
گيرند  آنها وي را در موقعيت جالبي قرار مي دهند كه يا از جنگ طرفداري 
كند و يا حمايت (لابي يهودي آمريكا) را از دست دهد 
گروه 1+5 متشكل از آمريكا؛ انگليس ؛ فرانسه ؛ روسيه ؛ چين و آلمان هفته 
گذشته پيشنهاد تهران براي مذاكرات جديد در زمينه برنامه هسته اي اش 
را پذيرفتند 
در همين حال روزنامه كامرسانت نوشت : آمريكايي ها اصرار دارند كه اين 
جلسه ؛ آخرين شانس تهران است  
منبع مزبور به اين روزنامه گفت "اين موضع گيري از طرف هيلاري كلينتون 
وزير امور خارجه آمريكا در جريان مذاكراتي با سرگئي لاوروف وزير
امور خارجه روسيه مطرح شده است   كلينتون همچنين از همتاي روسي اش 
خواسته است كه اين پيام را به دست مقامات ايراني كه واشنگتن با آنها
هيچ ارتباطي ندارد؛ برساند "
وزارت امور خارجه روسيه به تماس ها براي اظهار نظر در اين مورد
پاسخي نداد؛ اما كامرسانت به نقل از سرگئي ريابكوف معاون وزير امور
خارجه روسيه خاطر نشان كرد كه انتقال چنين پيامي ؛ غير حرفه اي است  
هنوز در زمينه تاريخ و مكان برگزاري اين مذاكرات توافقي حاصل نشده است  
ديپلمات مزبور به روزنامه كامرسانت گفت اين مذاكرات ماه آوريل 
(فروردين /ارديبهشت 1391) برگزار خواهد شد  اين ديپلمات ناشناس 
خاطر نشان كرد كه حمله به ايران ممكن است قبل از پايان سال جاري 
(ميلادي ) به وقوع بپيوندد 
