انگليس هدف از تحريم ايران ترغيب اين كشور به همكاري هسته اي است 
تهران - خبرگزاري فرانسه از كويت گزارش داد: چارلز هندري وزير دولت 
انگليس در وزارتخانه انرژي و تغيير آب و هوا روزچهارشنبه در حالي كه 
هدف از وضع تحريم ها عليه ايران را ترغيب تهران به كنار گذاشتن برنامه 
هاي مورد ظنش براي توليد سلاح اتمي دانست ؛ بلندپروازي هاي ايران را
تهديدي "غير قابل تحمل " توصيف كرد 
براساس اين گزارش ؛ هندري گفت : آنچه را از طريق برخورداري از سطوح
بالاتر تحريم هاي پيشنهادي روشن مي كنيم ؛ اين است كه در مورد اين 
مساله بسيار جدي هستيم و از دولت ايران مي خواهيم كه پاسخ مناسبي در
اين زمينه داشته باشد 
وي افزود: آنچه دولت هاي جهان آزاد در حقيقت گفته اند اين است كه 
تهديد از طرف ايران در زمينه تسليحات هسته اي ؛ غير قابل تحمل است و ما
بايد هم اكنون براي متقاعد كردن تهران به دنبال كردن يك برنامه 
مسالمت آميز هسته اي غير نظامي نه يك برنامه هسته اي نظامي ؛ اقدام 
كنيم  
هندري در حاشيه سيزدهمين گردهمايي بين المللي در زمينه انرژي در كويت به 
خبرنگاران گفت : راه حل اين مساله در دستان ايران است  
از سوي ديگر رستم قاسمي وزير نفت ايران كه در اين نشست حضور دارد؛
بهره برداري از نفت به عنوان "ابزاري سياسي " عليه كشورهاي توليد
كننده را محكوم كرد كه به طور آشكارا به تحريم ها اشاره داشت  
اين در حالي است كه هندري اين طور استدلال كرد كه نفت "به عنوان يك 
سلاح مورد استفاده قرار نمي گيرد "
