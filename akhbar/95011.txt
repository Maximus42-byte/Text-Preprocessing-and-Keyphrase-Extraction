تحليل  نيويورك تايمز از سخنراني رييس جمهوري منتخب در وزارت كشور
تهران - يك روزنامه آمريكايي در گزارشي از سخنان اخير "حسن روحاني "
رييس جمهوري منتخب ايران نوشت : وي كه خود لباس روحانيت به تن دارد-
پس از پيروزي چشمگير در انتخابات خرداد ماه (ژوئن ) بارها وعده هاي 
انتخاباتي اش را در باره اعطاي آزادي هاي بيشتر و ميانه روي تكرار
كرد 
به گزارش روز پنجشنبه ايرنا- روزنامه آمريكايي "نيويورك تايمز" در
گزارشي به قلم "توماس اردربرينك " افزود: روحاني در سخنان اخير خود در
وزارت كشور بر وعده هايش در باره اعطاي آزادي بيشتر به شهروندان 
ايراني تاكيد كرد و گفت : دولت نبايد در زندگي خصوصي مردم دخالت كند 
وي خطاب به گروهي از روحانيون مسلمان شيعه در تهران كه به صورت زنده 
پخش شد- گفت : به مردم كه صاحبان اصلي جمهوري اسلامي توصيف مي كنم -
اعتماد كنند 
رييس جمهوري منتخب ايران افزود: دولت توانمند و قوي به معناي اين نيست 
كه بايد در همه امور دخالت و كنترل كند-  مردم را محدود  و در زندگي 
خصوصي شان مداخله كند 
اين روزنامه نوشت : در حالي كه بسياري در ايران نگران وعده هاي سياسي 
هستند و به وجود وضعيت امنيتي شديدي اشاره مي كنند كه نيروهاي نظامي 
در پشت پرده آن قرار دارد- تداوم عقب نشيني روحاني از سياست هاي 
مقابله جويانه "محمود احمدي نژاد" رييس جمهوري كه دوران خدمتش رو به 
پايان است - از ديدگاه بسياري از افراد نشانه احتمال بروز تغييراتي در
آينده قلمداد مي شود 
روحاني گروه هاي تندرو و راديكال را عامل بسياري از مشكلات ايران 
دانست و گفت : در صدها مورد- اقدامات اين گروه به روابط بين مردم و
كساني كه در صدر قدرت هستند- آسيب رسانده شد 
اين روزنامه - چنين سخناني را حمله اي آشكار به احمدي نژاد و حاميان 
سابق وي شامل ائتلاف روحانيون تندرو و فرماندهان سپاه ارزيابي كرد و
نوشت : بسياري در ايران اين گروه را در ايجاد فضاي امنيتي در كشور مقصر
مي دانند  در دوران رياست جمهوري احمدي نژاد- نيروهاي تندرو بسياري از
مخالفان - فعالان و روزنامه نگاران را زنداني كردند و تعدادي از
روزنامه هاي و پايگاه هاي اطلاع رساني توقيف شدند  اين در حالي است كه 
حضور نيروهاي امنيتي در خيابان ها تقويت شده و فضاي مجازي به شدت تحت 
كنترل قرار گرفت  
روحاني به صراحت مخالفت خود را با چنين سياست هايي ابراز كرد و گفت :
جامعه اسلامي انعطاف ناپذير نيست  
وي همچنين به گروه هاي تندرو هشدار داد كه كشور به تحمل پذيري به منظور
كمك به پيشرفت آن نياز دارد 
به نوشته نيويورك تايمز- حملات لفظي روحاني به نيروهاي سنت گرا بسياري 
از ايراني را متعجب كرده است   بسياري از افراد در اين كشور تصور مي 
كنند اين گروه ها در يك دهه گذشته به سرعت به قدرت رسيدند و اصول 
گراها و ديگر گروه هاي خواستار تغيير را كنار گذاشتند  اما اينكه 
روحاني مي تواند تغييري واقعي در زندگي مردم ايجاد كند- هنوز معلوم 
نيست  
براي مثال - ايجاد تحولي در اقتصاد ايران كه تحت فشار تحريم ها قرار دارد-
بدون دستيابي به توافقي با آمريكا درباره برنامه هسته اي ايران 
امكان پذير نيست و آيت الله "علي خامنه اي " رهبر عالي ايران تصميم گيرنده 
نهايي در اين زمينه است   با اين حال - سخن گفتن از آزادي - دستكم 
اميدهايي را در اقشار متوسط جامعه ايران ايجاد مي كند 
در عين حال - هنوز معلوم نيست كه ساير مراكز قدرت در ايران از جمله قوه 
قضاييه - نيروهاي مسلح و ائتلاف روحانيون تندرو و فرماندهان سپاه تا چه 
اندازه به رييس جمهوري آينده ايران امكان تحقق وعده هايش را دهند 
تاكنون - رهبر عالي ايران از همه نيروها خواسته از روحاني حمايت كنند 
افزون بر اين - مشخص نيست كه روحاني تا چه اندازه بايد انتظار همكاري 
از سوي نيروها و گروه هاي ديگر را داشته باشد  روزنامه دولتي "كيهان "
وابسته به نيروهاي تندرو روز يكشنبه در مطلبي نوشت : روحاني خود يك 
نيروي تندرو بود و نبايد سياستمداران اصلاح طلب را در كابينه اي 
انتخاب كند 
نيويورك تايمز در ادامه گزارش خود آورده است : روحاني در مصاحبه 
جداگانه با  مجله چلچراغ گفت كه "ممنوعيت دسترسي به برخي پايگاه هاي 
اطلاع رساني - كه در ايران امري رايج است - اقدامي سياسي از سوي برخي 
از افراد است و چنين اقداماتي را بيهوده خواند" 
شركت مخابرات ايران به دستور شوراي عالي فضاي مجازي به رياست احمدي نژاد
دسترسي به برخي از پايگاه هاي اجتماعي مانند "فيس بوك " و "توييتر" را
منع كرد  روحاني پس از كسب رسمي كرسي رياست جمهوري در ماه آينده رياست 
اين شورا را بدست خواهد گرفت  
به گفته تحليلگران - باز كردن فضاي مجازي يكي از آزمون هاي نخست وي 
خواهد بود 
