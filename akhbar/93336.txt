علوی و تخت‌روانچی در کمیسیون امنیت؛
کمیته حقیقت‌یاب بررسی حواشی سفر اشتون تشکیل می‌شود
در جلسه صبح روز یکشنبه کمیسیون امنیت ملی برای بررسی حواشی سفر اشتون به ایران علوی و تخت‌روانچی حضور پیدا کردند که به دلیل قانع نشدن نمایندگان از توضیحات ارائه شده مقرر شد کمیته‌ای‌ حقیقت‌یاب برای بررسی دیدارهای انجام شده در سفر اشتون به تهران تشکیل شود.

سیدحسین نقوی حسینی سخنگوی کمیسیون امنیت ملی و سیاست خارجی با بیان این‌که در گفت‌وگو با خبرنگار پارلمانی خبرگزاری دانشجویان ایران(ایسنا) اظهار کرد، بعد از این‌که موضوع دیدا�� اشتون با برخی فعالان سیاسی در سفارت اتریش در جلسه علنی روز گذشته به کمیسیون امنیت از طرف رئیس مجلس ارجاع شد بلافاصله کمیسیون وزرای خارجه و اطلاعات را برای حضور در جلسه صبح امروز دعوت کرد؛ برهمین اساس ساعت 6:30 صبح جلسه‌ای برگزار شد.

وی افزود: در این جلسه وزیر اطلاعات و معاونینش حضور داشتند و وزیر امور خارجه به دلیل داشتن برنامه‌ای که از یک ماه قبل برای امروز صبح تنظیم شده بود با اطلاع به کمیسیون نیامدند، اما آقای تخت‌روانچی و قشقاوی معاونین ایشان حضور پیدا کردند.

سخنگوی کمیسیون امنیت ملی و سیاست خارجی با بیان اینکه در ابتدای این جلسه نمایندگان و اعضای کمیسی��ن سوالات خود را مطرح کردند گفت: عمده‌ترین محورها و اظهارات نمایندگان حول این محور بود که این دیدارها عزت و غرور ملی را لکه‌دار کرد و چرا باید این ملاقات‌ها انجام می‌شد؟ آیا ملاقات خانم اشتون با فتنه‌گران پیش شرط بوده است؟ این موضوعی است که برخی منابع به آن اشاره کرده‌اند.

به گفته نقوی‌حسینی، سوال دیگر نمایندگان این بود که آیا وزارت خارجه در جریان این ملاقات‌ها بوده است و اینکه چرا دو وزارت خارجه و اطلاعات از انجام این ملاقات‌ها جلوگیری نکردند؟

وی افزود: انتقادات و سوالات دیگر نمایندگان این بود که چرا به توصیه‌های کمیسیون امنیت ملی و سیاست خارجی توجه ن��د؟ بعد از ملاقات هیات پارلمانی اروپا با برخی از فتنه‌گران این کمیسیون توصیه‌هایی را انجام داده بود که به آن توجهی صورت نگرفت.

سخنگوی کمیسیون امنیت ملی و سیاست خارجی مجلس با بیان اینکه بعد از اظهارنظر نمایندگان،‌ وزارت اطلاعات توضیحاتی را ارائه کرد، گفت: براساس توضیحات ارائه شده وزارت اطلاعات پیش‌بینی چنین دیدارهایی را داشت و حتی به گفته آنها تذکرات و هشدارهای لازم به وزارت خارجه داده شده بود و اعلام کردند که ظاهرا قرار است ملاقات‌هایی انجام شود.

نقوی‌حسینی افزود: در این جلسه یکی از مسئولان وزارت اطلاعات گفت که با یکی از مسئولان وزارت خارجه تماسی داشته �� این موضوع را مطرح کرده است و حتی آن مسئول هشدار داده که ممکن است چنین دیداری انجام شود اما آن مسئول وزارت خارجه موضوع را جدی نگرفته و گفته که اقتدار جمهوری اسلامی بیشتر از این است که با اینگونه ملاقات‌ها خدشه‌دار شود. در واقع نگاه تسامح و تساهلی وجود داشته است.

وی به توضیحات مسئولان وزارت خارجه در این جلسه اشاره و اظهار کرد: مسئولان وزارت خارجه در این جلسه تاکید کردند که ملاقات‌های انجام شده به هیچ عنوان، به عنوان پیش‌شرط سفر اشتون نبوده است و ثانیا در پروتکل برنامه‌های خانم اشتون به هیج عنوان چنین ملاقاتی قرار داده نشده است.

نقوی‌حسینی ادامه داد: مسئولان وزارت خارجه تا��ید کردند که با انجام چنین ملاقات‌هایی مخالف بودند و تذکرات لازم را به سفرا داده بودند اما گویا این دیدارهای در حاشیه نشست اشتون با سفرای اروپایی برنامه‌ریزی شده بود بنابراین آنها مجددا تاکید کردند که این دیدارها در برنامه نبوده و آنها نیز مخالف بودند.

سخنگوی کمیسیون امنیت ملی و سیاست خارجی در جمع‌بندی با بیان اینکه اعضای این کمیسیون از این توضیحات قانع نشدند گفت: استنباط کمیسیون این است که کوتاهی صورت گرفته و افرادی مقصر هستند لذا بنا شد کمیته حقیقت‌یابی موضوع را بررسی کرده و نتایج را به کمیسیون ارائه دهد.

وی گفت: اعضای این کمیته متشکل ا�� محمدصالح جوکار، محمدحسن آصفری و خودش است.



