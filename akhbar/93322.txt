 ارسال کمک های انسان دوستانه ایران به مردم غزه از طریق گذرگاه رفح
تهران-ایرنا-وزارت امور خارجه اعلام کرد: کمک یکصد تنی جمهوری اسلامی ایران در قالب یک فروند هواپیما صبح امروز (چهارشنبه) به مصر ارسال شد تا با هماهنگی اطراف ذیربط مصری وفلسطینی ، از طریق گذرگاه رفح، در اختیار مردم غزه قرار گیرد.
به گزارش ایرنا، وزارت امور خارجه اعلام کرده است: در استمرار حمایتهای جمهوری اسلامی ایران از ملت فلسطین و حمایت ازمقاومت در برابر رژیم صهیونیستی این کمک ها در قالب یک فروند هواپیما شامل کمک های انسان دوستانه مردم و دولت جمهوری اسلامی ایران به مردم غزه، از جمله دارو، تجهیزات پزشکی ،چادر، زیر انداز، پتو، موادغذائی، انواع کنسرو تن ماهی به قاهره ارسال شده است.
