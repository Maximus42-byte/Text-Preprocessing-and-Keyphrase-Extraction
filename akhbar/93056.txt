اعلام تحریم‌های جدید اتحادیه اروپا علیه روسیه و جدایی‌طلبان اوکراین
حادیه اروپا تحریم‌های جدیدی را علیه روسیه و جدایی‌طلبان اوکراین مقرر کرد. نمایندگان ۲۸ کشور اتحادیه اروپا پنج‌شنبه ۲ مرداد در بروکسل گرد آمدند تا درباره‌ گسترش لیست تحریمی موجود علیه روسیه تصمیم بگیرند.

قرار بود در کنار افرادی که مسئول بحران اوکراین به شمار می‌روند، شرکت‌هایی نیز به این لیست افزوده شوند.

به گزارش خبرگزاري دولتي آلمان کشورهای عضو اتحادیه اروپا بر سر ممنوعیت سفر ۱۵ نفر دیگر به این کشورها و مسدود کردن حساب‌های بانکی آنها به توافق رسیدند.

همچنین برای نخستین بار نام ۱۸ سازمان و شرکت در لیست سیاه اتحادیه اروپا وارد شد.

پیش از این اتحادیه اروپا نام ۷۲ شهروند اوکراینی و روسيه را در لیست تحریمی خود وارد کرده بود.

انتظار می‌رود که گام بعدی روز جمعه (۲۵ ژوئيه / ۳ مرداد) برداشته شود؛ اسامی جدید در صفحه رسمی اتحادیه اروپا منتشر خواهد شد و بدین ترتیب تحریم علیه این عده به اجرا درمی‌اید.
