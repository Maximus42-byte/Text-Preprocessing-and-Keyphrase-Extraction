انديشكده  آمريكايي "امريكن اينترپرايز":ماهيت ديپلماسي هسته اي ايران هيچ تغييري نكرده است 


انديشكده آمريكايي "امريكن اينترپرايز" مجموعه سخنان 
مقام معظم رهبري درباره مذاكرات هسته اي از جمله "نرمش قهرمانانه " را
نشانه تغيير تاكتيك هاي ايران دانست و تاكيد كرد ماهيت ديپلماسي هسته 
اي ايران هيچ تغييري نكرده و تيم دكتر روحاني آمريكا را به بازي گرفته 
است  
به گزارش ايرنا- "مايكل روبين "- كارشناس انديشكده آمريكايي "امريكن 
اينترپرايز" در مقاله اي با عنوان "آخرين ميخ بر تابوت گفتگوهاي 
ايران و آمريكا" نوشت : "اگر اوباما هنوز خيال مي كند كه گشاده دستي 
او در قبال ايران به دستيابي به توافق هسته اي منجر خواهد شد بهتر است 
به جاي مسافرت با جت ويژه رياست جمهوري سوار يك اسب تك شاخ بشود كه 
يك پري مهربان آن را به پيش مي راند !شايد حسن روحاني با انگليسي 
حرف زدن خود كاخ سفيد و "جان كري "- وزير امور خارجه - را به وجد
آورده باشد اما واقعيت اين است كه روحاني و همكارانش همگي با هم ايالات 
متحده را به بازي گرفته اند "
اين مقام سابق "پنتاگون " (وزرات دفاع آمريكا) در ادامه افزود:
"فرضيات نادرست به منافع استراتژيك ضربه مي زنند  كشورهاي منفور و
مطرودي مانند كره شمالي - ايران و گروه هايي مانند "سازمان آزادي بخش 
فلسطين " استانداردهاي ديپلماسي آمريكا را نمي پذيرند و به توافقنامه 
ها پايبند نيستند  استانداردهاي غربي رفتار اين چنين بازيگراني را
فريبكاري مي داند آنها مطابق استانداردهاي خودشان پيروز محسوب مي شوند 
طي دهه 1990- ديپلمات ها درباره (كاربرد) "الگوي چين " براي ايران حرف 
مي زدند كه بر مبناي آن ليبرال سازي اقتصاد مي تواند اصلاحات سياسي را
نيز كليد بزند اما نتيجه چه شد؟ با سرازير شدن جريان پول به تهران -
اين كشور برنامه هاي هسته اي و موشكي خود را به پيش برد "
وي در ادامه با اشاره به مكالمه تلفني دكتر روحاني و اوباما در سپتامبر
سال 2013 افزود:"بعد از اين مكالمه كاخ سفيد جشن گر��ت غافل از اينكه 
روحاني فورا به تهران برگشت و به ايراني ها اطمينان داد كه گفتگوهاي 
هسته اي تحت هيچ شرايطي به برچيدن برنامه هسته اي ايران منجر نخواهد
شد  وقتي رهبر عالي ايران از "نرمش قهرمانانه " صحبت كرد- كاخ سفيد
سخنان وي را به منزله مهر تاييدي بر توافق هسته اي دانست اما (آيت 
الله ) خامنه اي توضيح داد كه اين عبارت نشانه تغيير تاكتيك ايران است و
در ماهيت ديپلماسي هسته اي تهران تاثيري ندارد "
اين تحليلگر آمريكايي سپس تاكيد كرد: "وقتي ايران اعتقاد دارد كه قدرت 
آمريكا رو  به زوال است - دستيابي به توافق هسته اي را لازم نمي بيند 
رهبر عالي ايران درست قبل از آغاز مذاكرات "وين " اعلام كرد كه مذاكرات 
راه به جايي نخواهد برد و البته او از اين امر باخبر است چرا كه تصميم 
گيرنده اصلي اوست نه روحاني يا ظريف   از نظر (آيت الله ) خامنه اي تداوم 
مذاكرات هيچ اشكالي ندارد اما اگر ايران براي اين نمايش - 20 ميليارد
دلار به جيب بزند- آن وقت چه ؟"

