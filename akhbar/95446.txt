وزير خارجه آلمان :بايد جلوي مسلح شدن ايران به سلاح هسته اي را گرفت
برلين - وزير امور خارجه آلمان با بيان اينكه بايد از راه هاي 
ديپلماتيك مانع از مسلح شدن ايران به سلاح هسته اي شويم -مدعي شد:اعضاي 
گروه 3+3 درمورد اين هدف تفاهم نظر دارند 
به گزارش ايرنا- "گيدو وستروله " در مطلبي كه به قلم خود در رابطه با
تلاش جامعه جهاني براي كاهش و كنترل تسليحات در روزنامه فرانكفورتر
روندشاو به رشته تحرير درآورده با تكرار ادعاي قبلي مبني بر تلاش ايران 
براي دستيابي به سلاح هسته اي - بر لزوم جلوگيري از مسلح شدن ايران به 
سلاح هسته اي تاكيد كرد 
وستروله در اين مطلب مي افزايد: ما با شركاي خود در گروه 3+3 تفاهم 
نظر داريم كه بايستي جلوي اين اقدام ايران از راه هاي سياسي و
ديپلماتيك گرفته شود 
وزير امور خارجه آلمان در عين حال تاكيد كرد:راهبرد ما در اين مسير
آمادگي براي گفتگو و همچنين اعمال فشار و تحريم ها عليه ايران است  
وستروله در اين مطلب تحريم هاي اقتصادي و فشارهاي بين المللي عليه ايران 
را تاثيرگذار خوانده و مدعي شده است :تحريم ها موجب اين شد كه تهران بار
ديگر به سر ميز مذاكراتي بازگردد 
وزير امور خارجه آلمان در ادامه يادآور شده است :ما به دقت اين موضوع
را زير نظر خواهيم داشت كه رييس جمهور جديد ايران -حسن روحاني چه 
مواضع سياسي و مذاكراتي اتخاذ مي كند اما آنچه واضح است اينكه ما تا
زمان رسيدن به يك راه حل معقول -بايد از موانع بزرگي عبور كنيم  
