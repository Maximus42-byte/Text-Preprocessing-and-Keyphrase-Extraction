 سفر هیات پارلمانی انگلیس به ایران گامی دیگر در روند ˈگام به گامˈ بهبود روابط
 لندن – ایرنا – یک هیات چهار نفره از نمایندگان پارلمان انگلیس در هفته جاری به تهران سفر می کنند تا درباره روابط دو کشور بویژه در چارچوب همکاری های پارلمانی، با مقامات جمهوری اسلامی ایران دیدار و گفت و گو کنند.

به گزارش ایرنا، در این هیات ˈجک استراوˈ نماینده شهر بلکبرن در مجلس عوام و وزیر خارجه اسبق (حزب کارگر)، لرد ˈنورمن لامونتˈ عضو مجلس اعیان و وزیر اسبق دارایی (حزب محافظه کار)، ˈجرمی کوربینˈ نماینده شهر لندن در مجلس عوام (حزب کارگر) و ˈبن وا��اسˈ ن��اینده شهر پرستون در مجلس عوام (حزب محافظه کار) عضویت دارند.

بر اساس بیانیه ای که از سوی دفتر جک استراو منتشر شده این هیات قرار است از فردا دیدار چهار روزه خود را از جمهوری اسلامی ایران آغاز کند.

اعضای این هیات همگی عضو گروه همه حزبی ایران (گروه دوستی) در پارلمان انگلیس هستند. این گروه دوستی پارلمانی 20 عضو دارد و نمایندگانی از سه حزب اصلی محافظه کار، کارگر و لیبرال دموکرات در آن حضور دارند.

خانم ˈمارگارت بکتˈ وزیر خارجه اسبق و ˈباب اینسورثˈ وزیر دفاع اسبق انگلیس از دیگر اعضای مشهور گروه همه حزبی ایران در پارلمان انگلیس هستند.

در بیانیه دفتر استراو، ابراز امیدواری شده است که این هیات بتواند در جریان سفر خود به تهران، مقدمات دیدار متقابل هیاتی از اعضای گروه دوستی پارلمانی ایران و انگلیس در مجلس شورای اسلامی از لندن را فراهم کند.

در بخش دیگری از این بیانیه اضافه شده است که این سفر به دعوت گروه دوستی پارلمانی ایران و انگلیس در مجلس شورای اسلامی انجام می شود.

به گفته نایب رییس گروه دوستی پارلمانی ایران و انگلیس در مجلس شورای اسلامی، هیات پارلمانی انگلیس در این سفر چهار روزه علاوه بر دیدار با همتایان ایرانی خود، با رییس مجلس شورای اسلامی، وزیر امور خارجه و رییس اتاق بازرگانی ایران ملاقات خواهند کرد.

ˈحامد قادرمرزیˈ به خبرنگ��ر پارلمانی ایرنا گفته است: اعضای این هیات دو روز در تهران خواهند بود و سپس برای بازدید از اماکن تاریخی به اصفهان و شیراز سفر خواهند کرد.

روابط ایران و انگلیس که از پاییز سال 1390 به دلیل بسته شدن سفارتخانه های دو کشور به پایین ترین سطح خود (دفتر حافظ منافع) تنزل کرده بود، پس از انتخابات اخیر ریاست جمهوری در ایران و روی کار آمدن دولت تدبیر و امید،شاهد تحولات مهمی بوده است.

در پی ملاقات محمد جواد ظریف و ویلیام هیگ وزیران خارجه جمهوری اسلامی ایران و انگلیس در روز اول مهرماه امسال در حاشیه اجلاس سالانه مجمع عمومی سازمان ملل، دو کشور توافق کردند بصورت گام به گام نسبت به ��هبود روابط اقدام کنند.

وزیران خارجه ایران و انگلیس پس از این ملاقات، چند گفت و گوی تلفنی و حضوری دیگر (در جریان مذاکرات هسته ای ژنو) نیز داشتند که نتیجه این مذاکرات سرانجام به انتصاب کارداران غیرمقیم دو کشور در تاریخ 20 آبان امسال منتهی شد.

مقامات ارشد انگلیسی از جمله دیوید کامرون، نخست وزیر، طی ماههای گذشته بارها آمادگی خود را برای بهبود گام به گام روابط تهران – لندن اعلام کرده اند که جمهوری اسلامی ایران نیز از این اعلام آمادگی استقبال کرده است.

در راستای این سیاست گام به گام، کارداران غیرمقیم دو کشور ماه گذشته نخستین سفر خود را به محل ماموریت شان انجام دادند و مقدمات بازگشایی سفارتخانه ها را بررسی کردند.

ˈمحمد حسن حبیب الله زادهˈ کاردار غیرمقیم ایران روز 22 آذر در جریان نخستین سفر خود به لندن در گفت و گو با ایرنا، مذاکرات خود را با مقامات وزارت خارجه انگلیس مفید و سازنده خواند.

وی گفت: در ادامه توافقات وزیران خارجه دو کشور، این مذاکرات بخشی از روند گام به گام و متقابل برای حل و فصل مسائل موجود است تا در نهایت پس از تفاهم پیرامون برخی مسائل، زمینه برای بهبود روابط دو کشور فراهم گردد.

وی درباره مذاکرات خود با اعضای گروه همه حزبی ایران ( گروه دوستی پارلمانی) در پارلمان انگلیس، اظهارداشت: در ای�� ملاقات درباره همکاری های پا��لمانی و همچنین سفر اعضای این گروه به تهران گفت و گو کردیم.

وی افزود: با توجه به درخواست و ابراز علاقه رییس گروه دوستی پارلمانی انگلیس و ایران و اعضای این گروه در پارلمان انگلیس برای سفر به تهران، در این دیدار دعوت رییس گروه دوستی پارلمانی ایران و انگلیس در مجلس شورای اسلامی را به نمایندگان عضو گروه دوستی دو کشور در پارلمان انگلیس ابلاغ نمودم.

به عقیده کارشناسان، سفر هیات پارلمانی انگلیس به تهران را باید یک گام عملی دیگر در روند گام به گام بهبود روابط دو کشور بویژه در زمینه همکاری های پارلمانی ارزیابی کرد.

ˈنامه تبریک دیوید کامرون نخست وزیر انگلیس به رییس جمهور�� اسلامی ایران (16 مرداد) و سپس تماس تلفنی وی با دکتر حسن روحانی(28 آبان)، از دیگر گام های مهمی بوده که تاکنون در چارچوب این روند برداشته شده است.ˈ

روزنامه دیلی تلگراف چاپ لندن در گزارشی با اشاره به سفر هیات پارلمانی انگلیس به تهران، نوشت: دو کشور به سمت احیای کامل روابط دیپلماتیک حرکت می کنند... و توافق در مورد بازگشایی سفارتخانه های دو کشور نیز احتمالا نزدیک است.

ˈجرمی کوربینˈ یکی از اعضای هیات پارلمانی انگلیس در سفر به تهران، ماه گذشته در مصاحبه با خبرنگار ایرنا، از تماس های سطح بالای تهران - لندن برای احیای روابط کامل دیپلما��یک استقبال کرد و گفت: من نسبت به روند عادی سازی روابط ایران و کشورهای غربی و از جمله انگلیس بسیار خوشبین هستم و امیدوارم که روابط دیپلماتیک تهران - لندن هرچه زودتر احیا شود و به حالت عادی بازگردد.

وی افزود: من عضو گروه همه حزبی ایران (گروه دوستی پارلمانی) در پارلمان انگلیس هستم و با اینکه نمایندگان احزاب مختلف و با دیدگاه های متفاوت در این گروه حضور دارند ولی همه ما از روند آغاز شده میان دو کشور استقبال و حمایت می کنیم.

وی اظهارداشت: همه ما خوشحال هستیم که ایران و انگلیس در حال مبادله کاردار هستند و موضوع گشایش نمایندگی های دیپلماتیک دو کشور نیز در دستور کار قرار دارد.

آقای کوربین گفت: پس از این مرحله ما می توانیم تعامل سازنده و مناسبی در موضوعات مختلف بین المللی، منطقه ای و دوجانبه از جمله در مورد برنامه هسته ای، پیمان عدم اشاعه، صلح و امنیت منطقه ای، حذف تحریم ها و حقوق بشر با ایران داشته باشیم.

این نماینده حزب کارگر در مجلس عوام در پاسخ به این سوال که آیا علاقه مند هستید به ایران سفر کنید؟ گفت: من بسیار خوشحال می شوم که در آینده نزدیک به ایران سفر کنم.

همچنین لرد ˈنظیر احمدˈ عضو مسلمان مجلس اعیان پس از آغاز روند گام به گام بهبود روابط تهران - لندن در مصاحبه ای با ایرنا، گفت: من می خواهم در اینجا به مقامات ایران و انگلیس تاکید کنم که به روند گام به گام بهبود روابط سرعت ببخشند و تلاش کنند موانع موجود را از پیش پا بردارند.

وی افزود: توسعه روابط در سطح مردمی و پارلمانی می تواند هم راستا با روابط دیپلماتیک و سیاسی پیش برود و به بهبود مناسبات کمک کند.

وی که نایب رییس گروه همه حزبی ایران (گروه دوستی) در پارلمان انگلیس است، اظهارداشت: ما از توسعه روابط پارلمانی میان دو کشور استقبال می کنیم.

ˈجک استراوˈ رییس مشترک این گروه پارلمانی نیز در آستانه سفر به تهران در مصاحبه ای با روزنامه ˈدیلی تلگرافˈ از این سفر به عنوان نشانه ای از پیشرفت در روابط انگلیس و ایران یاد کرده و گفته است: دو طرف ت��ایل جدی برای بهبود روابط دارند.

وی که در اوایل دهه 2000 میلادی پنج بار به عنوان وزیر خارجه انگلیس به ایران سفر کرده است، افزود: من نمی خواهم در اهمیت این موضوع (سفر هیات پارلمانی به تهران) اغراق کنم ولی مطمئنا نشانه ای مثبت و مهم است.

سفر ˈجک استراوˈ و هیات همراه وی به تهران، همچنین نخستین سفر یک هیات پارلمانی انگلیس به ایران از سال 2008 میلادی تاکنون به شمار می رود.

