شرمن: بعد از توافق هسته‌اي هم مسئله نقض حقوق بشر در ايران و حمايتش از حزب‌الله ادامه خواهد داشت
فارس
معاون وزير خارجه آمريکا با سازنده خواندن مذاکرات هسته‌اي با ايران گفت حتي در صورت رسيدن به توافق جامع، بي‌اعتمادي بين ايران و آمريکا مسئله‌اي حل‌شده نخواهد بود.
«وندي شرمن»، معاون وزير خارجه آمريکا و رئيس تيم مذاکره کننده اي اين کشور در گروه 1+5 در مصاحبه‌اي با موسسه مطالعاتي «آسپن» گفت‌وگوها با ايران در قالب 1+5 را «سازنده، مهم و حرفه‌اي» خواند، اما تاکيد کرد طبق گفته اوباما هنوز «چندين دهه‌ بي‌اعتمادي» در زمينه روابط ايران و آ��ريکا وجود دارد.
شرمن گفته است: حتي اگر ما به توافق جامع (در زمينه هسته‌اي) برسيم، اين موضوع (بي اعتمادي) حل شده نخواهد بود. ما هنوز مسير درازي پيش رو داريم.
وي در خصوص مذاکرات جامع با ايران گفت: اين مذاکرات دشوار است چونکه جامع و با هدف کسب اطمينان از عدم دستيابي ايران به تسليحات هسته‌اي است. همچنين هدف اين مذاکرات اطمينان‌بخشي به جامعه بين‌المل است که اگر ايران برنامه غني‌سازي دارد اين برنامه منحصرا يک برنامه هسته‌اي صلح‌آميز است.
شرمن ادامه داد: ما دو دور گفت‌وگو در زمينه مذاکرات جامع داشته‌ايم که سازنده، مهم و حرفه‌اي بودند. اما ما هنوز به بخش سخت مذاکرات نرسيده‌ايم. براي رسيدن به توافق، ايران بايد تصميمات سختي بگيرد. ما هر انچه که در توان داريم انجام خواهيم داد تا 20 جولاي به توافق برسيم که پايان 6 ماه توافق موقت ژنو است. آژانس در دومين ماه اجرايي خود گزارش داد که ايران به تمام تعهدات خود پايبند بوده است و 1+5 هم همينطور. اين براي اعتمادسازي و رسيدن به توافق جامع سودمند است، اما ما هنوز فاصله زيادي تا توافق داريم.
وي در پاسخ به سوالي درباره مذاکره کنندگان ايراني گفت: آنها خيلي حرفه‌اي و صريح هستند. ما الان همديگر را با اسم‌هاي کوچک صدا مي‌زنيم و به انگليسي صحبت مي‌کنيم و اينکه ديگر مثل گذشته با ترجمه صحبت نمي‌کنيم گ��ت‌وگو را خيلي راحت‌تر کرده است. ما حتي درباره خانواده‌هاي هم مي‌دانيم. زماني که موضوعاتي وجود دارند براي همديگر ايميل مي‌فرستيم يا تماس تلفني برقرار مي‌کنيم. اما مي‌دانيد همانطور که رئيس جمهور آمريکا گفت هنوز چندين دهه بي اعتمادي بين دو کشور وجود دارد و حتي در صورت رسيدن به توافق جامع اين مسئله بي‌اعتمادي حل نخواهد شد و هنوز مسير درازي پيش رو است. اقدامات زيادي هست که ايران در جهان انجام مي‌دهد و نگران کننده و بي‌ثبات کننده است، مسئله حمايت آنها از حزب‌الله، نقض حقوق بشر در داخل اين کشور مطرح هست. اينها موضوعات مستمري هستند که من مطئنم حتي اگ�� به توافق در زمينه هسته‌اي برسيم، متاسفانه ادامه خواهند داشت.

