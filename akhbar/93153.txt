 درگیری صلحبانان فیلیپینی با شورشیان در بلندی های جولان
در بلندی های جولان که در اشغال اسرائیل  قرار دارد،  نبرد مسلحانه ای بین صلحبانان فیلیپینی و شورشیان سوریه درگرفته است.
وزیر دفاع فیلیپین گفت شورشیان روز شنبه به یکی از دو اردوگاه صلحبانان حمله کردند.  در مورد وارد آمدن تلفات هنوز گزارشی نرسیده است.
هفته پیش، شورشیان به اردوگاه دیگری در یلندی های جولان حمله کردند  و ۲۴ صلحبان اهل فیجی را به اسارت گرفتند. سازمان ملل متحد خواهان آزادی فوری آنها شده است. روز جمعه یک  سخنگو گفت منابع معتبر اطمینان داده اند  «صلحبانان سالم هستند و قصد کسانی که آنها را در بازداشت دارند این بوده است که سربازان  را از یک  رزمگاه فعال بیرون ببرند.»
نام گروهی که صلحبانان را در اختیار دارد منتشر نشده است. پیشتر رسانه ها به درگیری  جبهه نصرت، مرتبط با القاعده، اشاره کرده بودند.
