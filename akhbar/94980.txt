وزير خزانه داري آمريكا واشنگتن در حال ارزيابي امكان استفاده از ذخيره استراتژيك نفت خود است
تهران - "تيموتي گايتنر" وزير خزانه داري آمريكا روز جمعه اعلام كرد؛دولت "باراك اوباما" در حال ارزيابي شرايط امكان استفاده از ذخيره استراتژيك نفت در كشور است.  گايتنر در گفت وگو با شبكه "سي ان بي سي " اعلام كرد: "در برخي شرايط امكان استفاده از ذخيره استراتژيك نفت وجود دارد و ما به دقت در حال  ارزيابي و بررسي شرايط استفاده از اين ذخيره هستيم  "
وزير خزانه داري آمريكا در رابطه با تاثير تحريم هاي نفتي ايران برامكان افزايش قيمت نفت در بازارهاي جهاني گفت : "قطعا (كاهش عرضه نفت ) ايران مي تواند به اقتصاد جهاني لطمه بزند  ما با دقت و
هوشياري در تلاشيم تا اين خطر را به حداقل برسانيم و مطمئن شويم كه براي جبران كاهش صادرات نفت ايران ؛ منابع جايگزيني از عربستان سعودي و ساير كشورها وجود دارد  اين مقوله اي مهم در راهبرد ماست  "
شماري از نمايندگان دمكرات آمريكا از كاخ سفيد خواسته اند تا براي مقابله با افزايش قيمت نفت ؛ بخشي از ذخيره استراتژيك كشور را روانه بازار كند براساس اين گزارش ؛ ايران ؛ پنجمين صادر كننده نفت جهان ؛ تهديد كرده است كه در صورت تحريم صادرات نفت اين كشور؛ تنگه هرمز را خواهد بست.
