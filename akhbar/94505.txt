روزنامه  ايتاليايي سوريه صحنه مقابله ايران ؛روسيه و چين با قطر؛ عربستان و امريكا شده است 
رم - روزنامه ايتاليايي "لاستامپا"؛ نوشت : سوريه به صحنه مقابله 
ايران ؛ روسيه و چين در حمايت از بشار اسد در برابر قطر؛ عربستان و
امريكا در حمايت از مخالفان او تبديل شده است  
به گزارش ايرنا؛ لاستامپا روز سه شنبه به قلم "مائوريستيو موليناري "
با عنوان "جنگ نيابتي در سوريه "؛ نوشت : به فاصله يك سال از آغاز
سركوب مخالفان بشار اسد به نظر مي رسد كه در سوريه جنگ نيابتي بين 
قدرتهاي مختلف حاضر در منطقه در جريان است  
اين روزنامه ايتاليايي افزود: به عبارت ديگر كشور سوريه به صحنه 
مقابله ايران ؛ روسيه و چين در حمايت از بشار اسد در برابر قطر؛
عربستان و امريكا در حمايت از مخالفان او تبديل شده است  
"به رغم كشته شدن هزاران تن غيرنظامي به دست نيروهاي نظامي و امنيتي 
سوريه ؛ بشار اسد بر خلاف معمر قذافي با تكيه بر وفاداري فرماندهان 
نظامي و نيروهاي امنيتي و ديپلماتهاي برجسته سوري و پشتيباني 
اقليتهايي مانند مسيحي ؛ دروزي ؛ اسماعيلي و چركسي ؛ كماكان بر مسند
قدرت تكيه داده است  "
اين روزنامه به نقل از گزارش دستگاههاي اطلاعاتي امريكا؛ نوشت : در
برابر يكپارچگي وفاداران به اسد؛ اختلاف و منازعه در ميان مخالفان او
بالا گرفته است  
"شوراي ملي سوريه به رياست برهان غليون به رغم برخورداري از حمايت 
واشنگتن ؛ پاريس ؛ لندن ؛رياض و دوحه ؛ دچار اختلافات شديد دروني بين 
اخوان المسلمين و گروههاي لاييك است   ژنرال رياض الاسد؛ فرمانده ارتش 
آزاديبخش سوريه كه مدعي فرماندهي بر نيرويي متشكل از15 هزار تن 
نظامي متمرد مي باشد؛ هنوز با برهان غليون به توافق نرسيده است  "
لاستامپا؛ نوشت : در عين حال گروههاي مسلح وابسته به القاعده در منطقه 
مرزي بين عراق وسوريه و گروههاي مسلح كرد نيز در منطقه مرزي بين 
تركيه و سوريه به فعاليت مشغول هستند 
" ژنرال مارتين دمپسي فرمانده ستاد مشترك نيروهاي آمريكا؛ در جلسه 
هفته پيش با كميته امنيت سناي امريكا تصريح كرد كه تمامي قدرتهاي 
منطقه در تلاش براي بهره برداري از بحران سوريه هستند: از نظر عربستان 
سعودي ؛ بشار اسد لبنان را يكسره به ايران تقديم كرده و براي تحقق 
طرحهاي سلطه طلبانه تهران شيعه در خاورميانه به جمهوري اسلامي كمك 
مي كند  "
روزنامه ايتاليايي ؛ افزود:رياض كه براي سركوب معترضان بحريني تانكهاي 
خود را به آن كشور اعزام داشته ؛ از معترضان سوري كاملا حمايت مي كند و
در اين راه از همراهي تركيه و قطر برخوردار مي باشد  آنكارا در بحران 
سوريه به متحد ارزشمند اعراب سني مبدل شده و سوء ظن نظاميان ترك به 
استفاده بشار اسد از اكراد براي بي ثبات كردن تركيه را مي توان 
دليل اصلي اين اتحاد به شمار آورد 
"تهران به دلايلي كاملا مخالف با رياض ؛ به حمايت از بشار اسد ادامه مي 
دهد تا تنها متحد عرب خود و پايگاه مهم مديترانه و محل عبور كمك براي 
حماس و حزب الله با هدف تهديد اسرائيل را از دست ندهد  مسكو نيز به 
دلايل مختلف راهبردي مايل نيست بشار اسد به سرنوشت معمر قذافي دچار شود
و مهره ديگر خود را در اين منطقه مهم از دست بدهد و چيني ها نيز به 
پيروي از مسكو و براي حفظ منافع خود در منطقه از بشار اسد پشتيباني 
مي كنند  "
لاستامپا ؛ سپس مي نويسد:احتياط امريكا در مداخله نظامي در سوريه 
ناشي از گزارشات سازمان سيا مبني بر در اختيار داشتن سلاحهاي شيميايي 
و ميكروبي از سوي رژيم سوريه و احتمال استفاده از آنها براي دفاع از
خود مي باشد: به همين منظور در واشنگتن تصميم گرفته شده كه از "
مقاومت در سوريه " حمايت مالي و تسليحاتي به عمل آيد تا اولين مناطق "
سوريه آزاد" در نواحي مرزي با تركيه تشكيل شود 
