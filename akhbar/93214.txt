دیدار مسعود بارزانی و ایاد علاوی پیرامون آخرین تحولات عراق
رئیس اقلیم کردستان عراق در دیدار با رهبر ائتلاف الوطنیه ضمن بررسی آخرین تحولات سیاسی و امنیتی عراق درباره نحوه چگونگی تشکیل کابینه جدید و امنیت کشور بحث و تبادل نظر کردند.
به گزارش خبرگزاری کردپرس به نقل از سایت رسمی ریاست اقلیم کردستان عراق: سه شنبه (11 شهریور/ 2 سپتامبر) مسعود بارزانی در تفرجگاه صلاح الدین با ایاد علاوی دیدار کرد.
از جمله موضوعاتی که در دیدار میان علاوی و بارزانی مورد گفتگو قرار گرفت، بحران امنیتی عراق، ورود  شمار زیادی از آوارگان عراقی به اقلیم٬ آینده این کشور، جنگ میان نیرهای پیشمرگ با داعش، تلاش برای حل مشکلات و چگونگی تشکیل کابینه جدید عراق اعلام شده است.
در این دیدار، ضمن بررسی آخرین تحولات سیاسی و امنیتی منطقه، خطر تهدید تروریسم در اقلیم و پیروزی های اخیر نیروهای پیشمرگ اقلیم کردستان در مبارزه با داعش بررسی شد.
بر اساس گزارش، دو طرف در این دیدار بر مشارکت تمامی احزاب و جریان های سیاسی این کشور و تحقق مطالبات همه جریانات در کابینه جدید عراق اتفاق نظر داشتند و به منظور برون رفت عراق از بحران کنونی بر لزوم تداوم رایزنی‌ها تاکید کردند.
بارزانی ضمن اشاره به سیاست های اربیل در قبال تحولات عراق،دو طرف تاکید کرد: باید مسئولان عراقی در کمک به آوارگان مسئولیت پذیر باشند و در اسرع وقت شرایطی فراهم آورند تا آوارگان بتوانند به زادگاه خود بازگرداند.
این دو رهبرعراقی همچنان تاکید کردند که برای برون رفت از بحران سیاسی عراق پیروزی بر تروریست ها ضروری است و برای این منظور باید اقدامات سیاسی خاصی اتخاذ شود.
