الحيات : بيدار شويدخطر ايران در راه است 
تهران -ايرنا -روزنامه الحيات در شماره امروز خود در مقاله اي به روند
بهبود روابط ميان ايران و آمريكا اشاره كرد و نوشت : تحكيم انسجام ميان 
كشورهاي حوزه خليج (فارس ) و كشورهاي عربي ديگر- تنها پاسخ مناسب به 
هر گونه خطر احتمالي ايران در منطقه است  
روزنامه الحيات چاپ لندن در مقاله اي تحت عنوان "بيدار شويد- خطر در
راه است !" به قلم جميل الذيابي نوشت : ميزباني عربستان و كشورهاي عربي 
از شخصيت هاي فرصت طلبي كه مي گويند اين كشورها تنها كشورهاي با ثبات 
در من��قه هستند و درست قدم برمي دارند- به عربستان و ديگر كشورهاي 
عربي كه داراي ذخاير عظيم نفتي در خليج فارس هستند- آسيب مي زند  اين 
شيوه ها و تعريف ها كه گفته مي شود اين كشورها بهترين هستند- فريبنده 
بوده و واقعيت چيز ديگري است  
در اين مقاله آمده است : عقربه هاي زمان به عقب باز نمي گردد و اگر
كشورهاي حوزه خليج (فارس ) امور خود را اصلاح نكنند و اقدام به انجام 
اصلاحات فراگير و كامل در ساختارهاي خود نكنند- مشكلات و چالش هاي پيش 
روي آنها بر روي هم انباشته خواهد شد و راه هاي حل آن در دور باطل 
قرار خواهد گرفت   در اين صورت نمي توانند التهاب هاي به وجود آمده را
كاهش دهند و منافق ها ر�� مهار كنند  از اين جهت در مديريت امور
داخلي و خارجي شكست خواهند خورد و بر ميخ بر تابوت خود خواهند كوبيد
 
اين مقاله افزود:شكي نيست كه عربستان و كشورهاي حوزه خليج (فارس )
زماني كه با تمام قوا- از بحرين حمايت كردند و همچنين زماني كه پس از
سرنگوني محمد مرسي رييس جمهوري سابق مصر- از اين كشور حمايت كردند-
تاثيرگذاري و نفوذ خود را ثابت كردند  اما در مقابل تا كنون در سوريه 
و لبنان موفقيت يا دستاوردي حاصل نكردند و درعراق هم به طور كل غايب 
هستند كه البته از زمان سرنگون شدن نظام صدام حسين - از اين كشور عقب 
نشيني و آن را رها كردند  از اين رو ايران و طرفدارانش توانستند در
آن نفوذ و استقرار يابند- همانطور كه حزب الله (ايراني ) موفق شد با
زور- در لبنان به قدرت برسد و جاي پاي خود را محكم كند  اين حزب 
(ايراني ) كه قدرت نمايي مي كند به صورت آشكارا در كنار نيروهاي نظام 
بشار اسد در كشتار كودكان سوري مشاركت مي كند  اين در حالي است كه 
رسانه هاي كشورهاي عربي خليج (فارس ) كشتارهايي كه شبه نظاميان اين 
حزب در سايه سكوت جامعه جهاني و تباني كشورهاي عربي با آن - مرتكب مي 
شود- افشا نمي كنند 
الحيات مي نويسد: روشن است كه سياست خارجي آمريكا شاهد تغيير و تحولات 
قابل ملاحظه اي است كه مي توان نوسانات آن را از تهران تا پكن و توكيو
و حتي خاورميانه احساس كرد  ترديدي نيست كه توافق نامه ژنو ميان 
ايران و گروه 5+1 كه آمريكا دلال آن و عمان پيام آورش بود- مهترين 
مصداق اين تحولات ژئو -استراتژيك است و صرف نظر از آنچه كاخ سفيد
درباره ادامه حمايت از متحدان سنتي خود مي گويد- اما بنا بر عقيده 
"جيم لوپ" تحليل گر آمريكايي - حقيقت آشكار ر به خصوص پس از آن كه 
آمريكا جهت تاكيد بر همبستگي اش با كشورهاي شرق آسيا- دو فروند بمب 
افكن از نوع "بي 52" به منطقه اي كه از سوي چين منطقه نظامي اعلام شده 
بود- به ويژه در درياي چين شرقي - ارسال كرد- بيان گر آن است كه 
آمريكا تصميم گرفته است و لو به شكل موقت از مركبي كه آن را
"خاورميانه بزرك " ناميده بود- پياده شود و تلاش هايش ��ا در بر دو
منطقه آسيا و اقيانوس آرام و همچنين بر روابطش با چين و متحدانش در آنجا
متمركز كند 
در اين مقاله آمده است : اين مسائل - اختلاف آشكار ميان واشنگتن و حامد
كرزاي متحدش در افغانستان را پيرامون امضاي توافق نامه امنيتي تقويت 
مي كند- كه بر اساس آن قرار است نيروهاي آمريكايي در اين كشور پس از
خروج نيروهاي غربي از افغانستان در سال 2014 به صورت محدود حضور داشته 
باشند: زيرا باراك اوباما رييس جمهوري آمريكا "سوزان رايس " مشاور
امنيت ملي خود را به كابل فرستاد تا صراحتا به كرزاي ابلاغ كند اگر
پيش نويس توافق نامه امنيتي را امضاء نكند آمريكا پس از سال 2014
افغانستان را در اسارت ��رنوشت خود تنها رها خواهد كرد 
بر اساس اين گزارش - به اين ترتيب تحولات ژئو استراتژيك آمريكا تنها يك 
نگراني به شمار نمي رود بلكه واقعيتي ملموس است كه چشم انداز توسعه 
توافق نامه موقت ميان ايران و قدرت هاي غربي و تبديل شدن آن به 
همكاري نزديك كه مي تواند به بازنگري اوضاع در منطقه از شرق درياي 
مديترانه گرفته تا شبه قاره هند و جنوب آسيا- منجر شود- موجب بدتر
شدن اين نگراني مي شود 
الحيات افزود: قطعا كشورهاي عربي خليج (فارس ) حق دارند از توافق نامه 
ژنو يا وقوع تحولات استراتژيك در سياست هاي آمريكا و باز تعريف منافع 
اين كشور در جهان نگران باشند  مهمترين عامل نگران كننده در ا��ن 
زمينه آن است كه هر چه روابط تهران و واشنگتن بهتر شود- موانع پيش روي 
بلند پروازي هاي توسعه طلبانه ايران از ميان خواهد رفت   از اين رو
هر كشور خليجي حق دارد اين سوال را مطرح كند كه آيا تهران به بلعيدن 
عراق - لبنان و سوريه كه تاثير گذاري و نقش خود را در آن ها انكار نمي 
كند- بسنده خواهد كرد؟ يا كوسه ماهي ايراني تلاش خواهد كه يمن را نيز
ببلعد و بر كشورهاي خليج فارس نيز كنترل و سيطره يابد؟
اين مقاله مي نويسد: درست كه وجه ديگر بهانه هاي آمريكا- بشارت دهنده 
جذب ايران و مهار اين كشور است - به گونه اي كه بتوان آن را متقاعد
به ايفاي نقشي مثبت و سازنده در عراق و سوريه و لبنان كرد  اما
توجيهات واشنگتن درباره تحول ژئو استراتژيك اين كشور در فضاي در گيري 
هاي منطقه رنك مي بازد- چرا كه تنش هاي طائفه اي و فرقه اي به ويژه 
شيعي -سني - با باز گذاشتن دست ايران براي سلطه بر منطقه - كاهش نخواهد
يافت - بلكه برعكس فتيله اين تنش ها شعله ورتر خواهد شد 
الحيات افزود: رويكرد واشنگتن در تغيير اولويت هاي راهبردي خود در جهان -
چيز تازه اي نيست و اين موضوع از سخنان مكرر "هيلاري كلينتون " وزير
خارجه سابق اين كشور از دو سال پيش آشكار بود- اما واضح است كه 
احتمال دارد واشنگتن باتلاق خاورميانه را رها كند تا وارد درگيري ديگري 
با نهنك هايي مانند چين - ايران و روسيه شود كه از غرق شدن نمي ترسند 
در اين مقاله آمده است : اگر هدف واشنگتن از كمك گرفتن از ايران -
استقرار امنيت و ثبات در منطقه است - اين نزديكي روابط- اقدامي 
پسنديده و قابل تحسين است و كشورهاي حوزه خليج (فارس ) به هيچ وجه 
مخالفتي با آن ندارند- به شرطي كه اين بهبود روابط آمريكا با ايران به 
ضرر آنها نباشد  در اين صورت كشورهاي منطقه نيز بايد الويت ها و
گزينه هاي جايگزين خود را بررسي كنند  همچنين حكومت ها و ملت هاي 
منطقه بايد آگاه باشند كه فردا مانند ديروز نخواهد بود  بنابرين 
فداكاري و از خودگذشتگي در اين زمان - ضروري است و تقويت همبستگي و
انسجام ميان كشورهاي حوزه خليج (فارس ) و ساير كشورهاي عربي مي تواند
تنها پاسخ مناسب به هر گونه خطر احتمالي در منطقه باشد 


