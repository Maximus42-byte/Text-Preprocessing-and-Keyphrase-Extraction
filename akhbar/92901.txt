جانشین نمايندگي ولي فقيه در سپاه پاسداران: 32 پايگاه نظامی آمريكا در تيررس ایران است
آفتاب: جانشین نمايندگي ولي فقيه در سپاه پاسداران گفت : دشمنان بدانند كه اگر ايران را هدف قرار دهند، گرد و خاك موشكهايشان هنوز بر زمين ننشسته؛ موشكهاي ما اسرائيل را مي زنند. حجةالاسلام والمسلمين مجتبي ذوالنور مي افزايد: به فرض اينكه آمريكاييها قصد تعرض به ايران را داشته باشند، ايستگاههاي متعددي براي زدن موشكهاي كروز كه از خليج فارس شليك مي شوند و تا رسيدن به تهران 5/1 ساعت در هوا هستند، داريم.به گفته ذوالنور، 32 پايگاه نظامي آمريكا در خاورميانه در تيررس ماست، ضمن اينكه «توان افشا نشده ايران» در خارج از مرزها امكان ضربه زدن به منافع آمريكا در دهها كشور را دارد.
 استعداد دشمن در منطقه 
اما به راستي چه تعداد نيروي آمريكايي و در چه كشورهايي در تيررس نيروهاي ائتلاف مقاومت اسلامي در منطقه هستند؟. برابر گزارش مركز پژوهشهاي بين المللي كندي، آمريكا هم اكنون تعداد 200 هزار نظامي آمريكايي در خاورميانه دارد.
 آمريكا به صورت رسمي در عراق پايگاه ندارد، اما 55 مركز مهم نظامي دارد كه تعدادي از آنها به اين شرح است: پادگان«بلد» يا اناكوندا در 68 مايلي بغداد در مساحتي در حدود 15 مايل مربع بيشتر به فعاليتهاي هوايي مربوط مي شود و در آن 130هواپيما و 120 هلي كوپتر نيز مستقر است، الطليل - 14 مايلي ناصريه مساحت 20 مايل مربع، الاسد - 120 مايلي بغداد تعداد 17 هزار نظامي، القياره - در 50 مايلي جنوب شرق موصل، گمپ ويكتوري - نزديك فرودگاه بغداد مساحت 140 مايل مربع و ظرفيت 20 هزار سرباز، پادگان مارينز- نزديك فرودگاه موصل، پادگان كركوك، پادگان اربيل كه هر كدام 14 هزار نظامي را در بر مي گيرند، پايگاه هواييIncirlik در جنوب تركيه، پايگاه هوايي در بگرام افغانستان.
 
نشريه آسيا تايمز نيز چندي پيش به ارزيابي توان نيروهاي آمريكايي در منطقه پرداخت كه گزيده اي از آن به اين شرح است: پايگاه هوايي العديد در قطر، پايگاه دريايي در بحرين، يك پايگاه هوايي در جزيره ميره عمان و پايگاه هوايي با نام «كمپ جاسميكي» در اين كشور، اردوگاه نظامي «عارف جان» در كويت، «كمپ بوهرينگ» در شمال شهر كويت و در مجاورت شهرك مسكوني اوديري ، پايگاههاي ارتش آمريكا در قلمرو عربستان سعودي و واحد ويژه ارتش آمريكا در اردن. 
نگراني آمريكاييها در پي مانورهاي سال گذشته موشكي و دريايي نيروهاي مسلح ايران 
روزنامه آمريكايي لس آنجلس تايمز نوشت: ايران تمرينهاي دريايي و هوايي آغاز و اعلام كرده موشكي را آزمايش كرده كه قادر به هدف قراردادن و غرق كردن كشتيهاي بزرگ است.در نوامبر نيز نيروي دريايي ايران تصاويري از مينهايي منتشر كرد كه بنا بر اعلام اين نيرو به منظور قطع كردن دست ناوهاي متجاوز به آبهاي خليج فارس به كار مي روند.به نظر مي رسد، مقامهاي واشنگتن و تهران بر تقابل نيروي دريايي خود در آينده اي نزديك متمركز شده اند اما اين درگيري مي تواند براي تأمين كنندگان نفت فاجعه بار باشد. نفتي كه40 درصد از آن از تنگه هرمز مي گذرد، تنگه اي با عرض34 مايل كه خليج600 مايلي فارس را جدا مي كند.
آدميرال دوم پاتريك ام والش فرمانده ناوگان پنجم نيروي دريايي آمريكا مستقر در بحرين مي گويد كه ايراني ها با انجام پنج مانور دريايي در نزديكي تنگه هرمز توانسته اند جوي از هراس و ترس در ميان كشورهاي حوزه خليج فارس ايجاد كنند.آدميرال ويليام فالون رئيس فرماندهي مركزي آمريكا در خليج فارس در جلسه استماع خود در كنگره در پاسخ به ادوارد ام كندي، سناتور ارشد دموكرات از ايالت ماساچوست كه از وي پرسيد: آيا ايران توانايي آن را دارد تا تنگه هرمز را ببندد درخواست كرد به اين پرسش در جلسه اي غيرعلني پاسخ گويد.تحليلگران مي گويند كه راهبرد كنوني ايران ممكن است به دام انداختن ناوهاي آمريكا در خليج فارس با مين گذاري تنگه هرمز و يا حمله با استفاده از سه زيردريايي كنوني خود باشد. 
توان موشكي ايران به نوشته روزنامه الجزايري «الشروق»
 مطالعات غرب نشان داده است كه سامانه موشكي ايران قادر است در دقايق نخست درگيري، تمامي قسمتهاي ناوگان دريايي آمريكا را در خليج فارس متلاشي و به لاشه تبديل كند.الشروق مي نويسد: ايران با ناوگان دريايي خود بخش شرق خليج فارس را در اختيار دارد. اين مرزهاي آبي ايران كه ويژگيهاي خاص خود را دارد موجب به وجود آمدن ناوگان دريايي پيشرفته اي شده است كه قادر به چالش با قدرت آمريكا در خليج فارس است و حتي مي تواند موجوديت دريايي آمريكا را در منطقه به خطر بيندازد. افزون بر اين قدرت ايران در تنگه راهبردي هرمز كه حدود 60 درصد نفت جهان از آنجا عبور مي كند، بيشتر از آمريكاست.
بنا بر اين گزارش، طرحهاي تاكتيكي ايران كه پس از اشغال عراق اجرا شده، موفق شده است همه نيروهاي آمريكا را در تيررس خود قرار دهد. ايران در واكنش چه مي كند؟ دراين ميان، برخي سياستمداران، تحليلگران و رسانه هاي خارجي با پوشش اخبار اخير «تهديدهاي نظامي عليه ايران»، واكنش احتمالي ايران را بررسي و اعلام كرده اند، ايران برگهاي برنده اي دارد كه قادر است واكنشي سهمگين و پيش بيني نشده به حمله آمريكا و اسرائيل نشان بدهد و آنان را غافلگير كند. 
پايگاه خبري المحيط: پايگاه خبري المحيط چندي پيش نوشت: اگر جنگ آغاز شود روشن نخواهد بود حتي چند لحظه پس از آغاز درگيري چه اتفاقي رخ خواهد داد، چون ايران به عنوان قدرت منطقه اي داراي وزني اقتصادي، انساني و راهبردي است كه قادر است روند كشتي راني در خليج فارس را متوقف و تنگه هرمز را مسدود كند. المحيط از شكست اطلاعاتي آمريكا و اسرائيل در خصوص برنامه هسته اي ايران از ديگر برگهاي برنده ايران نام برد و افزود: مركز مطالعاتي شوراي روابط خارجي واشنگتن معتقد است حمله هوايي برق آساي آمريكا و اسرائيل به ايران شكست مي خورد. از جمله دلايل آن، شكست اطلاعاتي آنان در دستيابي به اطلاعات دقيق و با ارزش از برنامه هسته اي و توانمندي نظامي ايران است.
 
در گزارش شوراي روابط خارجي واشنگتن اين پرسش مطرح شده است كه چگونه 200 جنگنده (كه اين 200 فروند، همه جنگنده هاي موجودِ آمريكا در خليج فارس است) مي تواند صدها هدف پراكنده در كل مساحت جغرافيايي ايران را كه بيش از يك ميليون 600 هزار كيلومتر مربع است هدف قرار بدهد؟اين گزارش به سامانه دفاعي هوايي، ناوگان دريايي و موشكهاي بالستيك ايران نيز اشاره كرده و مي نويسد: ايران هزاران موشك از انواع مختلف در اختيار دارد كه مي تواند هر هدف و پايگاه آمريكايي را در خليج فارس بزند و حتي اسرائيل را هدفگيري كند.
 
المحيط همچنين به نفوذ منطقه اي ايران اشاره مي كند و مي افزايد: متحدان ايران در منطقه مانند حزب ا... لبنان و جنبش حماس دستاوردهايي در منطقه به دست آورده اند كه امكان ايفاي نقشي منطقه اي، روزافزون و به زيان متحدان آمريكا به ايران مي دهد. بنا بر اين گزارش، چه بسا حمله نظامي به ايران، به وسيله تشديد جنگ چريكي عليه پايگاههاي مختلف آمريكا در عراق منعكس شود. به طوري كه سبب مي شود حدود 140 هزار سرباز آمريكايي در حالت اسارت جنگي يا گروگان قرار بگيرند يا «مقاومت» در فلسطين و لبنان عليه اسرائيل شعله ور بشود. 
كريستين ساينس مانيتور:
روزنامه آمريكايي كريستين ساينس مانيتور نيز در تاريخ 21 ژوئن سال 2008 هشدار داد كه نيروهاي ايراني مي توانند در صورت حمله احتمالي به آنها، به نيروهاي آمريكا در خليج]فارس[، عراق و افغانستان و آن هم به وسيله سلاحهاي غير كلاسيك حمله كند، همچنين آنكه «ايران قادر است در دقيقه نخست آغاز هر جنگي عليه آن، 11 هزار موشك شليك كند».ساينس مانيتور تصريح كرد: همچنين اسرائيل نيز در تيررس موشكهاي شهاب 3 است و حزب ا... لبنان نيز مي تواند هر نقطه از اسرائيل مانند تأسيسات هسته اي ديمونا را هدفگيري كند. 
آنتوني كوردزمن، تحليلگر مركز مطالعات راهبردي و بين المللي واشنگتن: 
ايران مي تواند نقاطي در ساحل خليج ]فارس[ و خليج عمان را هدف قرار بدهد و از جزاير خود در بندر عباس در نزديكي تنگه هرمز نيز به عنوان پايگاهي دريايي و هوايي بهره ببرد. مگنوس رانسترب، عضو مركز مطالعات «تهديدهاي نابرابر» دانشكده دفاع ملي (دانشگاه) استكلهم سوئد: يك چيز براي دستگاه اطلاعاتي آمريكا بسيار مهم است و آن پيش بيني واكنش ايران است. بي ترديد سناريوي حمله به ايران براي هر كارشناس راهبردي، كابوسي وحشتناك است چون ما وارد برهه زماني مبهمي مي شويم. 
پاتريك كلوسان، محقق دانشگاه بررسيهاي استراتژيك ارتش آمريكا: به احتمال زياد چند هفته پس ازحمله نظامي به ايران حملات شبه نظاميان و كساني كه با منافع ايالات متحده تضاد دارند در سراسر جهان آغاز مي شود. مايك مولن، رئيس ستاد كل ارتش فرماندهي آمريكا: آمريكا قدرت مقابله نظامي با ايران را دارد، اما حمله نظامي به اين كشور خاورميانه را بشدت بي ثبات مي كند و پيامدهاي ناخواسته اي به دنبال دارد.
 
آلكس واتانكا، كارشناس امور خاورميانه در گروه اطلاعاتي «جين»: ايراني ها ابزارهاي ديگري در چنته دارند كه مي توانند پاسخ ما (آمريكا) را بدهند. منطقه خليج فارس محيط بسيار مناسبي است كه اهداف آمريكايي بسياري را در خود جاي داده است و ايران قادر است هزاران موشك (11 هزار) در دقيقه نخست به سوي آن شليك كند و با همين ميانگين آن را ادامه دهد. 
روزنامه صهيونيستي يديعوت آحارونوت: ايران ممكن است در پاسخ به حمله احتمالي به تأسيسات هسته اي به كشتيهاي جنگي و نفتكشها حمله كند و مناطقي را در اسرائيل هدف بگيرد. يكي از پاسخهاي ايران حملات «بزن، بگريز» در خليج فارس خواهد بود. اين تاكتيك بيشتر بر توان قايقهاي تندروي ايراني متكي است كه به موشك هم مسلح هستند
. مرسي الشيخ، مدير مركز مطالعات حقوقي و سياسي «عدالت» مصر: اگر به تاسيسات هسته اي ايران حمله بشود، پيامدهاي آن براي منطقه و اسرائيل خواهد بود، زيرا ساكنان يهودي، اسرائيل را ترك و هجرت را آغاز مي كنند و در اين صورت «سرزمين موعود» به گلوله اي آتشين تبديل مي شود.
