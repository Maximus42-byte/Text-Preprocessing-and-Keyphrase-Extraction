ژنو و گام های دوسر برد آینده
تهران - وقتی ˈمحمدجواد ظریفˈ بعد از ساعت ها مذاکره فشرده در ژنو در جمع خبرنگاران حاضر شد و با لبخندی توام با خستگی گفت که ˈ پیشرفت هایی داشته ایمˈ سخنانش شعار نبود؛ کمترین پیشرفت این مذاکرات همین که این بار نگاهها به جای ایران به گروه 1+5 دوخته شده است.

حضور با برنامه ظریف و همکارانش در ژنو بازی دو سر بردی را برای ایران رقم زد که برای نخستین بار توپ را در زمین طرف مقابل قرار داده و نوک پیکان هجمه های بین المللی نیز دیگر متوجه ایران نیست.

ساعت ها برنامه ریزی و ملاقات هدفمند با کشورهای تاثیرگذار جهان پیش از سفر، اراده و عزم جدی همراه با منطق و استدلال عزتمندانه هنگام مذاکره و جا نزدن، کوتاه نیامدن از اصول همراه با دفاع از حقوق ملت، همه و همه دست به دست هم داد تا بالاخره وعده های تیم مذاکره کننده دولت یازدهم در میدان عمل پیش روی مردم ایران و جهان عینیت یابد.

شاید روزهای آغازین انتخاب روحانی، وقتی پرونده مذاکرات هسته ای به وزیر خارجه سپرده می شد و همزمان مسوولان این پرونده نیز امیدواری هایی می دادند که می توان در میدان مذاکره حاضر شد و برای ˈمذاکرهˈ مذاکره نکرد، خیلی افراد باور نداشتند که این کارزار سخت که بیش از 10سال فراز و نشیب های سختی را طی کرده بتواند ��ه اینچن��ن رهگذری هدایت شود اما مردم اینک می بینند که این هدف، تحقق پذیر شده است.

دیپلمات کارکشته کشورمان نشان داد می توان در عرصه های جهانی، هم از اصول دفاع کرد و هم با طرف های مقابل در فضایی صمیمانه به مذاکره نشست.

*دستاوردهای ژنو

بی شک اگر محتوا و جزییات مذاکرات ژنو علنی شود، واقعیت هایی از برنامه ریزی و هدفمند بودن گفت وگو ها با مذاکره کنندگان غربی آشکار خواهد شد که چگونه با عزم جدی و رعایت عزت ایران اسلامی،به دنبال احقاق حقوق ملت ایران بوده است.

در گفت وگو های اخیر در ژنو به دلایل مختلف توافق نامه ای از سوی مذاکره کنندگان دو طرف امضا نشد و ادامه مذاکرات به 29 آبان سال جاری ( 20 نوامبر 2013 ) موکول شد،با این وجود تا همین مقطع نیز صدای ایران بالاتر از گروه1 + 5 از سوی جامعه جهانی شنیده و دستاوردهای قابل ملاحظه ای نیز نصیب ایران شده است، دستاوردهایی که یادآور فرمایش اخیر مقام معظم رهبری درباره اینکه جمهوری اسلامی ایران از حضور در این مذاکرات، فارغ از نتایج آن به هیچ وجه متضرر نخواهد شدˈ است.

نگاهی به خروجی گفت وگوهای اخیر تیم ایرانی با کشورهای غربی فرمایشات معظم له را اثبات می کند:

- ایجاد فضای مثبت به نفع ایران و خواسته های منطقی آن

- تغییر جهت فشارها از ایران به سمت کشورهای غربی

- متهم شدن غربی ها به اختلال در فرایند مثبت مذاکرات

- برج��ته شدن نقش مخرب رژیم صهیونیستی در مذاکرات

- اثبات اینکه ایران برای اتمام موضوع هسته ای خود از عزم جدی برای مذاکره برخوردار است

- گروه مذاکره کننده ایرانی از حمایت همه جانبه دولت و مردم خود برخوردار است

همانطور که در بالا اشاره شد برخی جریان های داخلی با ناآگاهی - که البته دلسوز و مدافع نظام و منافع ملی هستند - از آقای ظریف و همکارانش در ژنو به شیوه ها و بهانه های گوناگون انتقاد کردند؛ انتقادهایی که خلاف خواست رهبری و ملت ایران بود.

گویی آنان حتی ندای رهبری را نشنیده اند؛ رسانه های تحت اختیار خود را - به جای دفاع از منافع ملی - به مکانی برای قضاوت و پیشداوری های غیر ��عمول تبدیل کردند و در این مسیر حتی برخی گام را فراتر نهادند و به جای خداقوت به وزیر خارجه او را به ˈفکر کردنˈ توصیه کردند.

باید اذعان داشت اینگونه فعالیت ها خللی در روند مذاکرات یا حتی روحیه مردم و مسوولان در پشتیبانی از تیم مذاکره کننده ایجاد نمی کند بلکه تنها می تواند سوژه ای برای مخالفان نظام و رسانه های معاند آنها فراهم آورد.

وقتی وزیر خارجه و مذاکره کننده ارشد کشورمان در کارزار سخت مذاکره فشرده باوجود آنهمه موضوع فشرده کاری، مستقیم به برخی جریان های داخلی اشاره می کند، بدون پیام نیست. ظریف درحالی که هنوز در ژنو به سر می برد و مذاکرات به پایان نرسیده بود در گ��ت وگو با برخی رسانه ها می گوید امیدوار است در داخل همصدایی با رژیم تل آویو نداشته باشیم.

صرفنظر از اینکه چرا این دسته از گروهها به صف متحد و پرشمار مردم و مسوولان در پشتیبانی از تیم مذاکره کننده نپیوسته اند تا یکصدا و همراه، دلگرمی و قوت قلب ˈ بچه های انقلابˈ در اتاق های مذاکره را بیشتر کنند نخستین پرسش این است که چرا باید دغدغه ای به ذهن بچه های انقلاب اضافه و ابزاری به دست معاندان بدهیم؟

به هر حال تیم مذاکره کننده به ایران باز گشت و دوباره عزم خود را جزم می کند تا برنامه ریزی ها برای زمان بعدی مذاکرات را در دستور کار قرار دهد و ��لبته با حمایت قاطع مردم و مسوولان م��یری که آغاز کرده را پی بگیرد؛ امید است همه جریان ها و گروههای داخلی نیز با پی بردن به شرایط حساس و مهم کنونی به عامل پشتیبانی از ایران در نظام بین الملل و تحکیم امنیت ملی مان کمک کنند.

