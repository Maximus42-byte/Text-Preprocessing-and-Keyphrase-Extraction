كارشناس  انديشكده مطالعات راهبردي لندن :در اسرائيل بحت خروج ايران از "ان پي تي " با روحاني مرتبط شده است 
تهران -"مارك فيتزپاتريك " كارشناس موسسه مطالعات راهبردي لندن كه به 
تازگي از فلسطين اشغالي ديدن كرده - مي گويد كه استراتژيست هاي رژيم 
صهيونيستي ايده پيشنهادي حسين موسويان در مورد خروج احتمالي ايران از
"ان پي تي " را پنجره اي به سوي اهداف حسن روحاني رئيس جمهوري منتخب 
مي دانند 
به گزارش روزشنبه ايرنا - فيتزپاتريك در بازگشت از فلسطين اشغالي در
مقاله اي كه در پايگاه اينترنتي موسسه بين المللي مطالعات راهبردي لندن 
منتشر شده است - به توصيف ديدار و گفتگوهاي خود با مقامات اسرائيلي و
ديدگاه هاي آنان پرداخته است  
دراين مقاله با عنوان "تابستان از راه رسيده و نگراني ها در اسرائيل 
درباره ايران كاهش نيافته "- آمده است : انتخاب حسن روحاني عملگرا به 
عنوان رئيس جمهوري آينده ايران به هيچ وجه موجب كاهش نگراني هاي 
اسرائيل از برنامه هسته اي ايران نشده است   اين اصلي ترين ره آورد
سفر هفته گذشته من به اورشليم (بيت المقدس ) به همراه "دانا آلين "سردبير
مجله "سروايول " (از انتشارات موسسه مطالعات راهبردي لندن ) بود  در
ازاي هر اظهارنظر خوشبينانه اي - چندين دليل در تائيد بدبيني مطرح مي 
شد 
جداي از دو مقام اسرائيلي داراي تجربه شخصي در ايران - طرف هاي 
گفتگوي ما در اسرائيل اظهار نظرهايي در خصوص هشدار پس از انتخابات 
بنيامين نتانياهو نخست وزير اسرائيل مبني بر اينكه غرب نبايد فريب 
ظواهر را بخورد - مطرح كردند: روحاني از افراد درون رژيم است : فشار
تحريم ها بايد تشديد شود : تعامل (با ايران ) به خودي خود يك هدف نيست 
و حتي يك توافق ديپلماتيك نيز به خودي خود يك هدف نيست مگر اينكه 
توانايي نهفته ايران براي توليد سلاح هسته اي را از بين ببرد 
سفر چهار روزه ما به اسرائيل با بررسي اظهار نظرهاي حسين موسويان -
فردي كه ممكن است بار ديگر به محفل روحاني بپيوندند - و يكي از مقامات 
آمريكايي كه بتازگي تيم اوباما را ترك كرده است - به پايان رسيد 
اولين اظهارنظر كه روز پس از ورود ما به زبان انگليسي منتشر شد -
حاكي از اين بود كه بهترين گزينه ايران ممكن است خروج از معاهده منع 
اشاعه هسته اي (ان پي تي ) و بجاي آن تبعيت صرف از فتواي آيت الله علي 
خامنه اي رهبر عالي (معظم ) ايران مبني بر ممنوعيت سلاح هاي هسته اي به 
عنوان ابزاري براي تضمين وضعيت غيرهسته اي ايران باشد 
دومين اظهارنظر مربوط به "رابرت آينهورن " مشاور ارشد وزارت امور
خارجه آمريكا بود مبني بر اينكه آمريكا و شريكان مذاكراتي اين كشور
بايد تاكتيك هاي خود را تغيير دهند و با بررسي يك پيشنهاد فراگير شامل 
كاهش تحريم ها - از انتخاب روحاني استفاده كنند 
بسياري از استراتژيست هاي اسرائيل مقاله حسين موسويان در مورد خروج 
احتمالي ايران از "ان پي تي " را پنجره اي به سوي اهدف حسن روحاني مي 
دانند و آن را با شك و ترديد بسيار مي نگرند  نمايندگان برجسته مجلس و
سفير ايران در وين نيز پيش از اين تهديدهايي مبني بر خروج ايران از ان 
پي تي مطرح كرده اند   هر چند موسويان اين مقاله را چندين هفته پيش 
از انتخاب روحاني نوشته و تاكيد مي كند كه هيچ ربطي به روحاني 
ندارد- اما ايده خروج ايران از ان پي تي اكنون با رئيس جمهوري منتخب 
ايران مرتبط شده است   موسويان از سال 2003 تا 2005 از اعضاي كليدي 
گروه مذاكره كننده هسته اي روحاني بوده و پس از آن نيز در موسسه 
مطالعاتي روحاني كار كرده است   طبق شايعات او قرار است در دولت 
جديد يك پست عالي داشته باشد 
فيتزپاتريك افزود: بطور حتم مي توان گفت كه هدف موسويان از مطرح
كردن اين موضوع پيش كشيدن تهديد خروج از "ان پي تي " براي گرفتن 
امتيازات ديپلماتيك از غرب بوده است   او مي داند كه خروج از ان پي 
تي عملا به عنوان اعلام قصد ساخت سلاح هسته اي - همانند كره شمالي - تلقي 
خواهد شد  اما حداقل دوستان اسرائيلي ما متوجه اين ظرافت و زيركي 
نيستند و توصيه كردند كه تهديد موسويان را بايد بر حسب ظاهر آن تلقي 
كنيم و فتواي مزبور را نيز كه در اورشليم هيچ وزني ندارد ناديده 
بگيريم  
همانطور كه نظريه موسويان مويد درك و شناخت بدترين شرايط اسرائيل از
روحاني است - نظريه آينهورن نيز نگراني هاي آنان را در اين مورد
تائيد كرده كه غرب فريب تفكرات خوب را خورده است   هيچ كسي در
اسرائيل بطور مستقيم از آينهورن انتقاد نكرد و آنان قدردان نقش 
ديرين وي در اعمال مقررات منع اشاعه در مورد ايران و نقش اخير او در
تشديد تحريم ها هستند  در ديدارهايي كه پيش از انتشار مقاله آينهورن 
انجام شد - استدلال هاي زيادي شنيديم مبني بر اينكه نبايد لرزان و
نااستوار ظاهر شويم   يك مقام ارشد اسرائيل حتي گفت كه چنانچه ايراني 
ها يك سازش كوچك را مطرح كنند- تاكتيك درست مذاكراتي در مقابل اين 
است كه درخواست ها را حتي بالاتر ببريم تا نشان دهيم كه آنان مي بايست 
توافق پيشنهادي گذشته را قبول مي كردند  اما اگر منصفانه حرف بزنيم 
- بسياري از طرف هاي گفتگوي ما در اسرائيل ديدگاههاي ظريف تري مطرح
كردند و ايده يك توافق فراگير منتفي دانسته نشد  چندين تن از
اسرائيلي ها تاكيد كردند كه اگر قرار است آمريكا تلاش جديدي براي 
رسيدن به توافق ديپلماتيك انجام دهد - اين توافق بايد علاوه بر محدوديت 
بر ظرفيت غني سازي اورانيوم ايران - شامل محدوديت هايي بر توانايي 
توليد پلوتونيوم ايران نيز باشد  اين امر به معناي توقف رآكتور اراك 
پيش از آغاز به كار آن در سال آينده است   برنامه آغاز به كار رآكتور
اراك - در كنار سانتريفيوژهاي كارآمدتر گازي در حال نصب در نطنز -
تقريبا مشغله ذهني تمام تحليلگرهايي بود كه با آنان ديدار كرديم  
به ما اطمينان داده شد كه خط سير ايران همچنين مشغله ذهني نتانياهو نيز
است و نبايد به اين مساله توجه كنيم كه او اخيرا اظهار نظر زيادي 
درباره اين موضوع نكرده است  
