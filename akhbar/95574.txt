نتايج  يك نظر سنجي نشان مي دهد حمايت مشروط آمريكاييان از اقدام نظامي عليه ايران 
تهران - براساس نتايج يك نظر سنجي كه به طور مشترك توسط رويترز و
ايپسوس انجام گرفت ؛ آمريكاييان در صورت وجود مدارك و شواهد در مورد
تلاش تهران براي توليد سلاح اتمي از اقدام نظامي عليه ايران حمايت 
خواهند كرد حتي اگر اين اقدام قيمت بنزين را افزايش دهد 
به گزارش خبرگزاري رويترز از واشنگتن ؛ اين نظر سنجي نشان داد كه 62
درصد از آمريكاييان از اقدام نظامي اسرائيل عليه ايران به دلايل 
مشابه حمايت خواهند كرد 
باراك اوباما رئيس جمهوري آمريكا مي گويد تمام گزينه ها را در برخورد
با برنامه هسته اي ايران روي ميز قرار داده است  
ايران برنامه هسته اي خود را يك برنامه صرفا صلح آميز مي داند 
نظر سنجي رويترز/ ايپسوس حكايت از آن دارد كه 56 درصد از امريكاييان 
از اقدام نظامي امريكا عليه ايران در صورت وجود شواهدي در مورد
برنامه تسليحاتي ؛ حمايت خواهند كرد 
در پاسخ به اين سوال كه آيا اگر اقدام نظامي آمريكا به افزايش بيشتر
قيمت بنزين تمام شود بازهم آنان از اين اقدام حمايت خواهند كرد يا
نه ؛ 53 درصد از پرسش شوندگان جواب آري و 42 درصد ديگر جواب خيردادند 
