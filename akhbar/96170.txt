نشريه Week Aviation سوريه  عاملي كليدي براي توان دفاعي ايران در برابر يورش غرب است 
سياسي  سوريه  ايران 
تهران -نشريه آمريكايي "او یيشن ويك" Week Aviation "نوشت : اگر
تاسيسات هسته اي ايران هدف بمباران آمريكا و يا اسرائيل قرار گيرد؛
تاسيسات دوربرد شناسايي و گرداوري اطلاعات در سوريه و لبنان كه به 
تازگي ارتقا نيز يافته اند؛ براي دو طرف مهاجم و مدافع در اين 
درگيري اهميت خواهد داشت  
كارشناسان راداري و ارتباطاتي روسيه اخيرا با تكميل فرآيند به روز
رساني توانمندي و تجهيزات هشدار سريع سوريه ؛ برد تجهيزات راداري اين 
كشور را دو برابر و نيز يك شبكه شناسايي و كنترل ايجاد كردند كه تمامي 
شرق خاورميانه ؛ اسرائيل ؛ اردن و شمال عربستان سعودي را پوشش مي دهد 
اهميت موضوع در اين است كه اين وضعيت بسياري از رويكردهاي هوايي به 
سوريه (در صورت دخالت نظامي چندمليتي ) و نيز به ايران را (در صورت 
حمله امريكا و اسرائيل به تجهيزات هسته اي ايران ) تحت تاثير قرار مي 
دهد  اسرائيل براي حمله به ايران احتمالا ناگزير از عبور از حريم 
هوايي سوريه ؛ تركيه ؛ اردن و يا عربستان خواهد بود 
عامل ديگري كه در اين زمينه دخيل است ؛ همكاري ديرينه ميان سوريه و
ايران است   دو كشور ياد شده در طول سال هاي گذشته سرگرم تبادل 
فناوري و مشاركت در زمينه گردآوري اطلاعات بوده اند  براي مثال ؛
سوريه در جريان جنگ اسرائيل و لبنان در سال 2006؛ اطلاعات در اختيار
حزب الله قرار مي داد 
سقوط دولت "بشار اسد" در سوريه مي تواند آشوب و هرج و مرج كافي را
براي پوشش حمله امريكا و يا اسرائيل به ايران ايجاد كند كه در غير اين 
صورت ؛ سوريه از توانمندي هشدار سريع خود استفاده خواهد كرد 
يك مقام امريكايي كه سابقه طولاني در زمينه عمليات سري و غيرقانوني 
در سراسر جهان دارد؛ در خصوص به روزرساني تجهيزات سوريه گفت : "سوريه 
نمي خواهد كه بار ديگر گرفتار شود "
در سال 2007؛ جنگنده هاي اسرائيلي با نفوذ به حريم سوريه از طريق 
مديترانه و بدون اين كه شناسايي شوند؛ يك سايت رآكتور هسته اي سوريه 
را كه با كمك كره شمالي ساخته شده بود؛ ويران كردند  مقام هاي 
اطلاعاتي امريكا مي گويند كه سيستم راداري سوريه تا پس از مراجعت 
هواپيماهاي اسرائيلي از كار افتاده بود 
كارشناسان راداري روسيه اخيرا يك سايت كنترل الكترونيكي در جنوب دمشق 
را به روز كردند كه بنا بر اعلام پايگاه اينترنتي "دبكا"؛ در حال حاضر
تمامي اسرائيل ؛ اردن و شمال عربستان را تحت پوشش خود قرار مي دهد 
به نوشته دبكا؛ اقدامات كارشناسان روس همچنين ارتقاي توانمندي يك سايت 
راداري در "ارتفاعات صنين " لبنان و ارتباط آن با شبكه هاي گرداوري 
اطلاعات در سوريه را شامل مي شود  كوهستان صنين هشت هزار و 600 فوت 
ارتفاع دارد و توسعه يك تفرجگاه چندمليارد دلاري در آن از زمان حمله 
اسرائيل به سوريه در سال 2007؛ به حال تعليق درامده است   اين كوه 
مشرف بر دره بقاع و بلندي هاي جولان است  
موقعيت مكاني اين سايت ؛ دامنه توان شناسايي تحركات هوايي و دريايي 
امريكا و اسرائيل در شرق مديترانه را به قبرس (محل استقرار تجهيزات 
اطلاعاتي امريكا) و يونان بسط مي دهد  سايت هاي ياد شده  همچنين براي 
گرداوري اطلاعات درباره تحركات اپوزيسيون سوريه و آمادگي براي دخالت 
هاي خارجي به كار مي روند 
براساس گزارش هاي تحليلي دبكا؛ اقدام روسيه به افزايش سطح توانمندي 
هاي پايشي و اطلاعاتي سوريه ؛ در واكنش به ابراز نارضايتي تهران در اين 
زمينه صورت گرفت كه "تهران براي دريافت هشدار به موقع در خصوص حمله 
نظامي آمريكا و يا اسرائيل ؛ بيش از اين نمي تواند به روسيه تكيه 
كند؛ زيرا منابع تامين شده از سوي اين كشور براي حمايت از نيازهاي 
اطلاعاتي سوريه كافي نبوده است  "
در اين ميان ؛ واشنگتن اعلام كرده است كه از هيچ اقدام ديپلماتيكي 
براي جلوگيري از حمله اسرائيل به ايران كوتاهي نمي كند  با اين وجود؛
رئيس ستاد مشترك ارتش امريكا گفته در مذاكره با اسرائيلي ها؛ تل 
آويو را از حمله به تاسيسات موشكي و هسته اي ايران برحذر نداشته و
صرفا خواستار دادن فرصت براي اثرگذاري تحريم ها عليه ايران شده است  
به هر حال ؛ اگر آمريكا ماموريت حمله به ايران را به اجرا دراورد؛
تبعات چنين حمله اي براي اسرائيل و كشورهاي عرب هم پيمان واشنگتن كمتر
خواهد بود  چنين حمله اي همچنين مي تواند به عنوان بخشي از دخالت نظامي 
بزرگتري صورت بگيرد كه سوريه را نيز در بر داشته باشد 
يك مقام آمريكايي كه تجربه زيادي در عمليات غيرقانوني در جهان دارد؛
گفت كه صرف نظر از اين كه توافقي در اين زمينه ميان آمريكا و
اسرائيل حاصل شود و يا خير؛ نيروهاي اسرائيلي به هر حال آماده اجراي 
حمله هستند 
وي افزود: "با شناختي كه از اسرائيلي ها دارم ؛ به شما اطمينان مي دهم 
كه آنها برنامه مناسبي دارند و احتمالا برخي از بخش هاي مهم اين حمله را
به صورت آزمايشي اجرا كرده اند  گرچه تاسيسات هسته اي ايران هدف 
دشوارتري در قياس با سايت سوريه است ؛ اما آنها از عهده اين كار برمي 
آيند "
اين مقام آمريكايي ادامه داد: "سوال اين است كه اسرائيل چه زماني 
به يك تهديد بسيار جدي براي ايران بدل مي شود و چه زماني به اطلاعات 
كافي در زمينه شناسايي و تعيين نقاط ضعيف برنامه هسته اي ايران دست 
مي يابد "
