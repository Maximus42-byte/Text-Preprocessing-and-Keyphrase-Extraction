انديشكده آمريكايي "آمريكن انترپرايز": نقش سپاه پاسداران ايران در سياست داخلي ايران
تهران -انديشكده آمريكايي "آمريكن انترپرايز"درتحليلي به قلم "مايكل 
روبين " با عنوان "ايران برون از حجاب " يا "پشت پرده ايران " به نقش 
سپاه پاسداران ايران در سياست داخلي ايران پرداخت  
در اين تحليل آمده است :دانشجويان ايراني اغلب همه توجه خود را به 
سياست كشورشان متمركز كرده و منتظرند ببينند درهريك از انتخابات 
كدام يك ازدوگروه صلاح طلب و ياتندرو پيروز مي شوند و به تبع آن سياست 
هاي ايران چگونه تغيير مي يابد 
وي افزود: تحليلگران غربي نيز به همين نحو به رويكردهاي سياست مداران 
متنوع ايراني به مقوله سياست خارجي كشورشان مي نگرند به ويژه اينكه 
مي خواهند بدانند نظر تهران براي انجام يك معامله هسته اي چيست  
  باعتقاد روبين -دشواري كار آنجاست كه سياستمداران و ديپلمات هاي 
ايراني حرف چنداني در اين حوزه هاي وسيع سياست ايران ندارند- زيرا
تصميمات مربوط به سياست خارجي و ديپلماسي ايران اغلب در اختيار رهبر
ايران و دستياران منتخبش و نيز سپاه پاسداران جمهوري اسلامي ايران است 
 
اين تحليل سپاه پاسداران را از مهمترين نهادهاي داخل نظام ايران كه تا
اين اواخر كمتر مورد توجه بود معرفي كرد و افزود:سال ها بود كه سپاه 
در غيراز اثر"كنت كاتزمن "باعنوان "سپاه انقلابي ايران تنها جنك آوران 
اسلام "ناشناخته بود-اما به تازگي با افزايش نقش سپاه درسياست دوره 
احمدي نژاد-برخي از صاحب نظران وتحصيل كرده ها و فعالان سياسي غالبا
وابسته به اتاق هاي فكر سعي كردند ابعاد وجودي اين نهاد را مورد
بررسي قرار دهند 
"بطور مثال سال 2009 بود كه صاحب نظران موسسه رند در يادداشتي كوتاه 
با عنوان "ظهور سپاه پاسداران " به نقش اين نهاد نظامي در سياست داخلي 
ايران پرداختند و به تازگي نيز" استيون او  هرن " افسر ضداطلاعات 
بازنشسته آمريكا به كشف و بررسي ابعاد وجودي سپاه پاسداران و نقش و
فعاليت هاي آن در راه اندازي عمليات هاي ويژه خارج از ايران 
پرداختند" 
يادآوري مي شودكه اين تحليلگر بخش اعظم تحليل خود را به مقاله چند ماه 
قبل "علي آلفونه " درباره سپاه پاسداران ايران با عنوان "ايران برون 
از پرده حجاب " مستند كرده است  
به اعتقاد وي -آلفونه دراين كتاب با رديابي فعاليت هاي سپاه پاسداران 
از زمان تشكيل و تركيب اين نهاد باچندين گروه شبه نظامي خياباني و
نهادينه شدن تدريجي آن تابه امروز-ثابت كردكه چگونه اين نهادتوانسته 
است بطور موثري به قدرت مسلط برجمهوري اسلامي تبديل شود 
  "وي درچندفصل جداگانه ازاين اثربه بررسي نقش سپاه پاسداران در
سياست داخلي -ظهور و سقوط كميسرهاي سپاه - تكامل فكري اعضاي آن - نقش 
سپاه در صدور ايدئولوژي انقلابي ايران پرداخت و مهم تر از همه اينكه 
امپراتوري سپاه پاسداران ايران را مورد مداقه قرار داده و آشكارا
اعلام و ثابت كرد كه چگونه "نظام به لحاظ سنتي تحت حاكميت روحانيون " به 
يك ديكتاتوري نظامي " تحت كنترل سپاه پاسداران ايران " بدل شده است " 
به اعتقاد روبين - مستنداتي كه آلفونه ارايه مي دهد بسيار مفصل و غني 
است چرا كه از منابع فارسي زبان از جمله روزنامه خود سپاه و سايت هاي 
اينترنتي كه تاكنون مورد توجه غربي ها قرار نگرفته است - تشكيل يافته 
است  
اين تحليل با طرح اين سوال كه "اگر رهبر را تصميم گيرنده نهايي تلقي 
كنيم ديگر چه عوامل ديگري در اين بازي دخيل هستند؟"- به نقل از "علي 
آلفونه " پاسخ مي دهد: نخستين مسئله اي كه بايد در باره نظام ايران 
بدانيم آن است كه اين نظام تا چه حد تحت تسلط سپاه پاسداران انقلاب 
بعنوان ارتش ايدئولوژيك رژيم قرار دارد 
به ادعاي مايكل روبين - سپاه ايران به تازگي از طريق يك كودتاي خزنده 
و انجام تحقيقات وسيع مردمشناسانه در سلسله مراتب نظام اجتماعي ايران 
اعم از مجلسيان - استانداران - وزيران و معاونان آنها- همه آنها را به 
نوعي به خدمت خود در آورده است  
وي تمركز آلفونه بر قرارگاه خاتم الانبياء به عنوان شاخه اقتصادي سپاه 
پاسداران را نيز بسيار حائز اهميت دانست و نوشت : پرداختن به موضوع اين 
قرارگاه هم براي دانشگاهيان و هم سياست مداران ايران بسيار با اهميت 
است زيرا سپاه با تكيه بر اين مركز و بودجه رسمي دولتي است كه بر
ميزان درآمدهاي خود مي افزايد تا از اين طريق بتواندتوان نظارت 
سياسي مستقل خود را تحكيم و تقويت بخشيد 
  روبين با اشاره به پاسخ آلفونه مي افزايد:سپاه پاسداران با
دراختيارگرفتن كنترل اصلي برصنعت نفت -بخش مسكن - توليد خودرو و الكترونيك 
كشور بر بيش از 40 درصد"اقتصاد قاچاق محور" ايران استيلا دارد و از
آنجايي كه غربي ها و درعين حال تكنوكرات ها و فعالان سياسي ايراني سپاه 
را مانع ايجاد اصلاحات و ادامه روند خصوصي سازي اقتصادي در ايران مي 
دانند- سپاه پاسداران از طريق بانك ها و شركت هاي اقماري خود به 
راحتي اجازه نمي دهدغيرسپاهي در اين بخش (خصوصي ) فعال شود 
"ازاينرو گرچه بازاريان تهران خود حامي اصلي انقلاب بودند اما آنها
امروز خود را در موضعي تدافعي در برابر سپاهي مي بينند كه با
بازوهاي نظامي ونفوذ سياسي خود تجار سنتي تهران را ريشه كن و قلع و قمع 
كرده است " 
به اعتقاد او-نفوذسپاه درسياست خارجي وديپلماسي آلفونه را واداشت به 
آينده مناسبات ايران با غرب خوشبين نباشد-از اين رو با اشاره به 
توطئه  تروريستي اخير سپاه عليه منافع عربستان سعودي - ديپلمات هاي 
اسراييلي در كشورهاي ثالت و حمايت آن از ناآرامي هاي در عراق و
افغانستان نتيجه مي گيرد كه نياز سپاه به دشمن تراشي خارجي موجب شد
سياست خارجي در ايران بسيار پر هزينه شود 
"آلفونه در باره تاثير قدرت سپاه بر ديپلماسي هسته اي ايران و تمايل 
آن به توانمندي ساخت تسليحات هسته اي مي نويسد: نهاد هاي اطلاعاتي و
امنيتي غرب نگران آنند كه گرايش برخي جناح هاي درون سپاه براي سلطه 
بر قدرت هسته اي نظامي ايران موجب شود اين نهاد كنترل همه زرادخانه هاي 
هسته اي ايران را در دست گيرد و بنابراين هريك از كشورهاي منطقه 
خاورميانه نه تنها نگران نوع تسليحات ايراني هستند-بلكه بيشتر بيم آن 
دارند كه ماشه اين تسليحات در دستان كي قرار دارد" 
از اينرو اگرچه ماهيت سپاه در نظام سياسي ايران از پرده برون افتاد
ولي افسوس كه هنوزجناح بندي هاي درون اين نهاد ناهمگون در پرده اي از
ابهام قرار دارد  بنابراين به رغم اين همه مطالب توليد و منتشر شده 
هنوز به دلايل مختلف -آگاهي خارجي از طيف ها و جناح بندي هاي درون 
كاركنان سپاه هنوز ناچيز است  
به اعتقاد روبين -مقامات غربي نبايد سپاه را دست كم بگيرند چون بزودي 
مشخص خواهد شدكه گرچه سپاه در سايه قدرت رياست جمهوري محمود احمدي نژاد
قدرت گرفت و احمدي نژاد هم نخستين رييس جمهور غير روحاني بودكه مشروعيت 
(غيرمردمي ) خود را از سپاه گرفت اما انتخاب حسن روحاني در 24 خرداد
1392 و بازگشت رياست جمهوري به روحانيت نشان خواهد داد كه موقعيت 
برتر سپاه چقدر متزلزل و سوال برانگيز است  
