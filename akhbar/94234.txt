 ادامه جنگ رواني صهيونيست‌ها عليه غزه
رئيس كميته امنيتي و سياسي‌ وزارت جنگ رژيم صهيونيستي اعلام كرد كه ارتش اين رژيم به بمباران نوار غزه ادامه خواهد داد. 
به گزارش خبرگزاري دانشجويان ايران (ايسنا)، به نقل از روزنامه مصري اليوم السابع‌، عاموس گلعاد‌، رئيس كميته امنيتي و سياسي وزارت جنگ رژيم صهيونيستي، در گفت‌وگو با كانال 2 تلويزيون اين رژيم اظهار كرد:‌ اينكه جنبش حماس موشك ضد تانك به اتوبوس حامل دانش آموزان كم سن و سال پرتاب مي‌كند، قابل قبول نيست و براي ما خط قرمز است. وي درباره اظهارات برخي افراد در مورد احتمال حمله جديد ارتش رژيم صهيونيستي در نوار غزه همانند جنگ قبلي در سال 2008 تصريح كرد:‌ واقعيت اين است كه ارتش آماده جنگي سخت‌تر از جنگ گذشته است و همه گزينه‌ها را بررسي مي‌كند. 
وي به سيستم‌ گنبد آهنين كه ارتش رژيم صهيونيستي در مرز نوار غزه مستقر كرده و توانايي اين سيستم براي منهدم كردن چهار موشك گراد كه حماس آن را به طرف سرزمين‌هاي اشغالي پرتاب كرد، پرداخت و گفت:‌ ارتش تعداد بيشتري از اين سيستم‌ها را در مرزهاي نوار غزه براي حمايت از شهرهاي اسرائيلي به كار خواهد گرفت. از سوي ديگر، اسحاق هرتسوگ‌، وزير سابق رفاه اجتماعي رژيم صهيونيستي و عضو پارلمان (كنست) اين رژيم، در پايگاه جوانا�� عضو حزب كارگر مدعي شد: اسرائيل به اشغال دوباره نوار غزه نزديك شده است. 
وي كه نامزد رياست اين حزب است، درباره حملات اخير رژيم صهيونيستي به نوار غزه اظهار كرد: دولت نتانياهو در حال حاضر از طريق نظامي با وضعيت نوار غزه مقابله مي‌كند‌، اما اگر دولت در دست حزب كارگر بود طرح سياسي گسترده‌اي با تشكيلات خودگردان در پيش مي‌گرفتيم و به جنگ همه جانبه عليه حماس ادامه مي‌داديم چرا كه تنها راه ايجاد راه حل طولاني مدت همين است. اين در حالي است كه سامي ابوزهري، سخنگوي جنبش حماس، درباره پرتاب موشك به طرف اتوبوس دانش آموزان و زخمي شدن يك كودك 13 ساله اظهار كرد: جنبش حماس قصد ندا��ته اتوبوس دانش آموزان را مورد هدف قرار دهد و اين اقدام به اشتباه صورت گرفته است. 
وي افزود: در صورت ادامه بمباران نوار غزه موشك‌هاي بيشتري به سوي اسرائيل پرتاب خواهيم كرد.

