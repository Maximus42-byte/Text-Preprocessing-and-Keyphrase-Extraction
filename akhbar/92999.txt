 راه بی برگشت موافقتنامه
 تهران _ ایرنا - «راه بی برگشت موافقتنامه» عنوان مطلبی است که روزنامه «اعتماد» روز یکشنبه در ستون نگاه منتشر کرده و در آن به آینده موافقتنامه هسته ای ژنو پرداخته است.

در این مطلب که به قلم «علی بیگدلی» است می خوانیم: اظهار نظر کاترین اشتون، مسوول سیاست خارجی اتحادیه اروپا مبنی بر اینکه «این مذاکرات دشوار و پرچالش اند، رسیدن به پایان خط کار آسانی نیست» حکایت از این دارد که با توجه به مذاکراتی که با گروه 1+5 انجام داده است احساس جنجالی بودن مذاکرات ژنو را مطرح می کند. دلیل این امر می تواند این باشد ک�� ظرف یکی دو هفته گذشته از هر دو طرف مقامات ایران و امریکا اظهارنظرهای ناامیدکننده یی مطرح شده که می تواند قطعا مذاکرات این گروه را با توجه به فضای آن که باید طبق برنامه به مرحله قطعی و نهایی می رسید ،مقداری با مشکل مواجه سازد.

اما طرف دیگر قضیه این است که در پنهان اظهارنظرهایی که از طرف مقامات ایران و امریکا شده است به نظر می رسد موافقتنامه ژنو دیگر راه برگشتی ندارد.

با توجه به اینکه دولت قبل در محاسبات و معادلات سیاسی خود دچار نوعی اشتباه شده بود، بنابراین برگشت به گذشته برای ایران بسیار سخت و سنگین خواهد بود.

این امر برای امریکایی ها نیز قطعا مشکل ساز است.

��ما امریکا��ی ها تصمیم دارند در گلوگاه مذاکرات هسته یی انتظارات بیشتری از ایران داشته باشند.

از جمله راجع به موشک های دوربرد ایران و حتی حمایت کردن از گروه هایی که امریکایی ها آنها را تروریست می دانند مانند حزب الله و حماس، که در متن موافقتنامه ذکری از نام آنها نیامده است.

ولی طبیعی است وقتی این گونه صحبت ها مخصوصا توسط خانم شرمن که فردی سرسخت است و وابستگی زیادی به گروه های صهیونیستی دارد انجام شود، ادامه مذاکرات را با مشکل مواجه خواهد کرد.

علت اظهارنظرهای خانم شرمن نیز قطعا تحت فشار لابی های رژیم صهیونیستی بوده و با توجه به اینکه «آی پک» بزرگ ترین انجمن صهیونیست های امری��ا هم اعلام کرده که با نظر اوباما موافق است که علیه ایران در شرایط فعلی تحریم جدیدی وضع نشود و اجازه داده شود که مذاکرات ادامه یابد، این اظهارنظرها از سوی قدرتمندترین نهاد صهیونیستی امریکایی نشان می دهد که در امریکا نیز میل و رغبتی به بیراهه کشاندن موافقتنامه وجود ندارد.

با توجه به سفر نتانیاهو ظرف امروز تا فردا و در آستانه مذاکرات 1+5 به امریکا، این سفر قطعا بی ارتباط با موضوع مذاکرات هسته یی پیش رو نیست.

ولی اوباما نشان داده است که خیلی در برابر خواسته های نتانیاهو مغفول نمی شود و همین اظهارات از سوی آی پک نشان می دهد که اوباما مصمم است مندرج��ت موافقتنامه به اجر�� گذاشته شود.

انتخابات میان دوره یی کنگره نیز ظرف چند ماه آینده برگزار می شود که دولت امریکا ناچار است برای به دست آوردن لابی های صهیونیستی چنین اظهارنظرهایی انجام دهد.

قطعا امریکا میلی ندارد آنچه را که خانم شرمن در موردش صحبت کرده، در مذاکرات انجام دهد.

به هر حال امریکایی ها در شرایط مساعد و مناسبی نیستند که بخواهند دست به اقدامات دیگری خارج از مندرجات موافقتنامه ژنو بزنند.

امریکایی ها احساس می کنند که اتحادیه اروپا درحال فاصله گرفتن از امریکا است.

پاسخ اولاند به اوباما در سفر چند روز گذشته خود به امریکا مبنی بر اینکه «من رییس جمهو�� فرانسه هستم ولی رییس اتحاد��ه های کارگری و کارفرمایان فرانسه نیستم.

بنابراین نمی توانم مانع رفتن هیات های بازرگانی فرانسه به ایران شوم» نشان می دهد که سفر رییس جمهور فرانسه به عنوان رییس اتحادیه اروپا خیلی نتوانسته اروپا را با سیاست های اوباما همسو کند.

بنابراین با تمام مشکلاتی که هم امریکا و هم اروپا از نظر اقتصادی دارند به نظر نمی رسد آنها بتوانند مانع بزرگی در راه متوقف کردن موافقتنامه اعمال کنند.

پس مذاکره کنندگان هسته یی ما باید با صلابت و مقاومت بیشتری در این دور از مذاکرات حضور پیدا کرده و صرفا روی مندرجات موافقتنامه باید مذاکرات را ادامه دهند، پ�� بهتر است با مقاومت کامل آن را مدیریت کنند.


