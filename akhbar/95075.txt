گزارش  رويترز درباره روند مذاكرات هسته اي ژنو
تهران - ايرنا - خبرگزاري "رويترز" نوشت : به رغم نزديك شدن ايران و 6
قدرت بزرك جهان به توافقي موقت در زمينه محدود ساختن برنامه هسته اي 
تهران در ازاي كاهش تحريم ها- طرفين روز پنجشنبه از وجود اختلاف نظرهاي 
مهم در اين راه خبر دادند 
رويترز افزود:  ظاهرا مذاكره كنندگان تلاش مي كنند انتظارات مبني بر
پيشرفتي قريب الوقوع در اين گفت و گوهاي سه روزه را كه از چهارشنبه 
گذشته آغاز شد- كاهش دهند 
چندين ديپلمات غربي اعلام كردند احتمال اين كه "جان كري " وزير خارجه 
آمريكا نيز با هدف تلاش براي به سرانجام رساندن توافق با ايران به جمع 
وزراي خارجه ديگر اعضاي گروه پنج به علاوه يك بپيوندد - وجود دارد 
يكي از اين ديپلمات ها احتمال نشست وزراي خارجه را "بسيار زياد"
ارزيابي كرد  وي در عين حال افزود هيچ نشانه اي دال بر قطعي بودن 
برنامه سفر آن ها وجود ندارد 
يك ديپلمات ارشد اروپايي به خبرنگاران گفت - وزراي خارجه كشورهاي 
مذاكره كننده تنها به منظور امضاي توافقنامه به ژنو خواهند آمد 
وي افزود: پيشرفت هايي از جمله در زمينه مسائل اصلي حاصل شده است  
فردا نيز روز مهمي خواهد بود- زيرا چهار يا پنج موضوع مهم همچنان روي 
ميز است كه بايد بدان ها پرداخته شود 
اين ديپلمات اروپايي ادامه داد: ايران پيشنهادات قابل قبولي داده است 
اما در ميان آن ها پيشنهادات غير قابل قبول نيز وجود دارد 
به گفته او هيچ  كس از پايان دادن به مذاكرات سخن نمي گويد و احتمال 
دارد اين گفت و گوها به روز يكشنبه نيز كشيده شود  وي همچنين فضاي گفت 
و گوها را مثبت و نشست روز پنجشنبه را سازنده اما بي نتيجه ارزيابي كرد 
"عباس عراقچي " معاون وزير خارجه و مذاكره كننده ارشد ايران نيز در
اظهاراتي كه مويد اين ديدگاه بود گفت : هنوز اختلاف نظرهايي در برخي 
زمينه ها وجود دارد و تا زماني كه به مراحل نهايي نزديك تر نشويم -
وزراي خارجه به ژنو نخواهند آمد 
رويترز افزود: از جمله موارد مورد بحت- تعليق برخي فعاليت هاي هسته اي 
مهم ايران و در راس آن ها غني سازي اورانيوم در سطح متوسط قرار دارد 
در ازاي اين محدوديت ها- ايران از كاهش جزئي تحريم ها برخوردار خواهد
شد  اين كاهش مي تواند شامل آزاد سازي حساب هاي مسدود شده جمهوري 
اسلامي در بانك هاي خارجي و اجازه خريد و فروش فلزات گرانبها باشد 
آمريكا نيز ممكن است با كاهش فشار بر ديگر كشورها در زمينه منع خريد
نفت خام ايران موافقت كند 
مقامات ايراني تصريح كرده اند از نگاه آنان فروش مجدد نفت خام و رفع 
محدوديت هاي بانكي و مالي كه اقتصاد متكي به درآمدهاي نفتي اين كشور را
فلج كرده است - در اولويت قرار دارد 
مهم ترين اختلاف نظر ميان مذاكره كنندگان درخواست ايران براي به رسميت 
شناخته شدن "حق غني سازي " جمهوري اسلامي - و تقاضاي قدرت هاي بزرك جهان 
در زمينه تعطيلي پروژه ساخت رآكتور آب سنگين اراك و نيز ميزان كاهش 
تحريم ها است  
سخنگوي "كاترين اشتون " مسئول سياست خارجي اتحاديه اروپا كه هماهنك 
كننده مذاكرات به نمايندگي از 6 قدرت بزرك جهان است در صفحه "توئيتر"
خود نوشت : مذاكرات فشرده اساسي و مفصل در زمينه برنامه هسته اي 
ايران در فضايي مطلوب برگزار شد 
يك مقام وزارت خارجه آمريكا گفت مذاكرات ايران و اتحاديه اروپا بر
جزئيات مذاكرات و تلاش براي پيشبرد آن ها متمركز بود 
مقامات آمريكايي اعلام كردند اشتون در نشست و گفت و گو با "محمد جواد
ظريف " وزير خارجه ايران تلاش كرد شكاف ميان طرفين مذاكره را كاهش دهد 
مقامات ايراني روز چهارشنبه جلسه اي كوتاه نيز با هيات آمريكايي به 
سرپرستي "وندي شرمن " دستيار وزارت خارجه اين كشور داشتند كه جزئيات 
آن اعلام نشده است  
رويترز به نقل از ديپلمات هاي حاضر در اين گفت و گوها نوشت : به رغم 
حضور نمايندگان 6 قدرت بزرك جهان و نيز اشتون - در نهايت اين ايران و
آمريكا هستند كه مي توانند سرنوشت توافق احتمالي را تعيين كنند 
اين گزارش افزود: وزارت خارجه آمريكا روز پنجشنبه در اقدامي كه از
وجود تنش ميان تهران و واشنگتن حكايت دارد- در توصيه هاي دوره اي اش 
خطرات سفر به ايران را به شهروندان آمريكايي گوشزد كرد  در اين 
توصيه ها خاطر نشان شده است "برخي عوامل در ايران همچنان نسبت به 
آمريكا خصومت دارند" و "شهروندان آمريكايي ممكن است با خطر آزار و
اذيت و يا بازداشت مواجه باشند "
سياستگذاران 6 قدرت بزرك جهان اعلام كرده اند توافق موقت احتمالي در
زمينه اعتماد سازي به منظور از ميان بردن بن بست ده ساله و چشم 
انداز وقوع جنك خاورميانه بر سر آمال هسته اي جمهوري اسلامي دور از
ذهن نيست  
"لوران فابيوس " وزير خارجه فرانسه به شبكه تلويزيوني "فرانس 2" گفت :
اميدوار است در اين نشست طرفين به توافق برسند  اما طرف ايراني تا
كنون نتوانسته موضع گروه شش را بپذيرد 
به نوشته رويترز- عراقچي نيز در اظهاراتي كه به نظر مي رسد مخاطبش 
فرانسه بود- گفت : ما اعتمادمان را از دست داده ايم و تا زماني كه اين 
اعتماد احيا نشود نمي توانيم وارد مذاكرات جدي شويم اما اين بدان معني 
نيست كه مذاكرات را متوقف مي كنيم  
وي راه احياي اعتماد از دست رفته را يكپارچگي 6 قدرت بزرك جهان و
همصدايي آن ها دانست  
رويترز در ادامه اين گزارش نوشت : اسرائيل به شدت تلاش كرده است مانع 
از به نتيجه رسيدن توافق مورد نظر شود و معتقد است اين توافق 
امتيازات زيادي رابه ايران مي دهد بي آن كه در زيرساخت هاي غني سازي 
ايران تغيير چنداني ايجاد كند 
انتقاد اسرائيل كنگره آمريكا را كه خواستار تشديد تحريم ها عليه تهران 
شده - تحت تاثير قرار داده است   دولت باراك اوباما هشدار داد اين اقدام 
مي تواند مذاكرات ژنو را از مسير خارج كند 
در ادامه اين گزارش آمده است : به رغم تلاش هاي هماهنگي كه در ژنو صورت 
مي گيرد- "هري ريد" رهبر اكثريت دموكرات هاي سناي آمريكا روز پنجشنبه 
اعلام كرد نسبت به تصويب طرح تشديد تحريم ها عليه ايران متعهد خواهد
بود و پس از بازگشت اعضاي سنا از تعطيلات در آغاز ماه (ميلادي ) آينده 
اين هدف را پيگيري خواهد كرد 
ايران از قدرت هاي بزرك جهان خواسته است حق غني سازي اورانيوم تهران 
را به رسميت بشناسند- اما آمريكا- فرانسه و ديگر رهبران غربي از پذيرش 
اين تقاضا سر باز مي زنند 
عراقچي غني سازي را خط قرمز ايران اعلام كرد و در عين حال گفت آماده 
اند در زمينه سطح و مقدار اين غني سازي با طرف هاي غربي مذاكره كنند 
يكي از اعضاي ارشد هيات مذاكره كننده ايراني كه خواست نامش فاش نشود
به خبرگزاري رويترز گفت تهران مي داند همه تحريم هاي بانكي و نفتي به 
يكباره لغو نخواهد شد اما غني سازي خط قرمز جمهوري اسلامي است و هر گونه 
توافقي كه اين موضوع را دربر نداشته باشد- به نتيجه نخواهد رسيد 
اين گزارش  ادامه داد: ظريف هفته گذشته به صورت تلويحي اعلام كرد
ايران مي تواند همچنان بر حق غني سازي خود پافشاري كند- بي آنكه نيازي 
باشد طرف هاي گفت و گو به صراحت به اين حق اذعان كنند 
به موجب توافق موقتي كه مطرح شده - كاهش تحريم ها عليه تهران در مدت 
زماني 6 ماهه اجرا خواهد شد كه به قدرت هاي بزرك و ايران فرصت خواهد
داد توافقي جامع و دائمي را منعقد كنند  آمريكا اعلام كرده است بيشتر
تحريم ها همچنان برقرار خواهد بود و لغو موقت برخي از آن ها در صورت به 
نتيجه نرسيدن توافق پايدار و يا نقض مفاد توافق موقت از سوي ايران -
به حالت اول باز خواهد گشت  
