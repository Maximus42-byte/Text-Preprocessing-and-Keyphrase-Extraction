 پنتاگون: آمریکا یک عملیات نظامی در سومالی انجام داد
جان کربی، سخنگوی وزارت دفاع آمریکا
وزارت دفاع آمریکا، پنتاگون، اعلام کرد آمریکا روز دوشنبه یک عملیات نظامی در سومالی انجام داده است.
به گفته جان کربی، سخنگوی وزارت دفاع آمریکا، هدف این عملیات شبکه الشباب بوده است.
الشباب، گروه مرتبط با القاعده، از سال ۲۰۰۸ در فهرست سازمان های تروریستی آمریکا قرار دارد.
آقای کربی گفت آمریکا در حال ارزیابی نتایج عملیات است و اطلاعات بیشتر در «زمان مناسب» منتشر می شود.
پنتاگون اطلاعات بیشتری درباره علت و هدف عملیات و یا اینکه این حمله در کدام بخش از سومالی صورت گرفته، ارائه نداد.
به گزارش شبکه سی.ان.ان آمریکا در سال گذشته میلادی دست کم دو بار رهبران الشباب را هدف قرار داده است.
