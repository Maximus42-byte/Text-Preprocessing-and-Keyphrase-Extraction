ادعاي  اشپيگل : روحاني در نيويورك تعطيلي فردو را اعلام خواهد كرد
در خبري به نقل از منابع 
اطلاعاتي خود مدعي شد كه رييس جمهوري ايران قصد دارد در سفر به 
نيويورك و سخنراني در مجمع عمومي سازمان ملل -آمادكي اين كشور براي 
تعطيل كردن تاسيسات هسته اي فردو را اعلام كند 
به گزارش ايرنا در اين مطلب كه به قلم اريش فولات و در نسخه انگليسي 
زبان اشپيگل منتشر شده -آمده است :روحاني آماده است تا تاسيسات غني 
سازي فردو در نزديكي شهر قم را تعطيل و به بازرسان بين المللي اجازه 
دهد تا شاهد از مدار خارج شدن سانتريفيوژها در اين تاسيسات هسته اي 
باشند 
در ادامه اين مطلب ادعا شده است :رييس جمهوري ايران تصميم دارد در
مقابل اين اقدام -لغو تحريم ها عليه اين كشور از جمله تحريم هاي گسترده نفتي 
و بانكي را از اروپا و امريكا مطالبه كند 
بنا بر اين گزارش ادعايي - روحاني در نظر دارد جزييات پيشنهاد خود را
در حين سخنراني در مجمع عمومي سازمان ملل و در جمع مقام هاي شركت كننده 
اعلام كند و محمد جواد ظريف وزيرخارجه وي نيز يكشنبه آينده در ديدار
با كاترين اشتون - جزيياتي از پيشنهاد ايران را به هماهنك كننده سياست 
خارجي اتحاديه اروپا ارائه مي كند 
اشپيگل در ادامه مي نويسد:اگر ايران چنين امتيازات وسيعي بدهد به 
صورت فوري وارد يك مرحله جديد مذاكراتي خواهد شد كه مي تواند منجر
به از سرگيري روابط ديپلماتيك بين تهران و واشنگتن شود 
اين نشريه آلماني در ادامه مطلب خود با شرح اطلاعاتي درمورد تاسيسات 
فردو مدعي شده است كه درحال حاضر 696 سانتريفيوژ در اين مكان به غني 
سازي اورانيوم با غناي 20 درصد مشغول هستند 
اين مطلب مي افزايد:البته تمام اين گزارش ها بايد در تفسير كلي تحولات 
اخير كه چشم انداز خوبي را نشان مي دهد-از جمله اظهارات علي اكبر صالحي 
در وين كه آمادگي ايران را براي تقويت و گسترش همكاري ها با غرب اعلام 
كرده است - مشاهده شود 
اشپيگل همچنين از اظهارات باراك اوباما در مصاحبه با شبكه "اي  بي  سي "
مبني بر تبادل نامه با رييس جمهور ايران به عنوان نشانه ديگري از
اميدوار كننده بودن چشم انداز آينده نام برده و مي نويسد:منابع 
رسانه اي پيش بيني مي كنند كه اين تحولات ممكن است راه را براي ملاقات 
روحاني و اوباما در نيويورك باز كند كه اولين ديدار مقام هاي دو كشور
بعد از پيروزي انقلاب اسلامي خواهد بود  
اين مطلب در ادامه يادآور شده است : روحاني اين روزها در روي خط
باريكي حركت مي كند-زيرا اگر قادر به دريافت امتيازاتي از طرف مقابل 
در برابر اقداماتش نباشد ممكن است حمايت هاي داخلي را از دست بدهد
ازطرف ديگر او نمي تواند حق اساسي ايران را براي غني سازي اورانيوم 
زير سوال ببرد زيرا اين چيزي است كه رهبري ايران هميشه روي آن تاكيد
داشته است  
اشپيگل در ادامه با ادعاي اينكه وضعيت اقتصادي ايران اين روزها
بسيار نگران كننده است -نوشت :گويا روحاني تازه از روزي كه رييس جمهور
شده است متوجه شده كه وضعيت كشورش چقدر بحراني است و حتما بايد كاري 
انجام داد 
اين نشريه آلماني همچنين بنا به گزارش هاي منابع خود مدعي شده است :
آمارهاي اقتصادي ايران به مراتب بدتر از آن چيزي است كه اعلام مي شود
و اين كشور تنها زماني مي تواند جلوي يك ورشكستگي ملي را بگيرد كه 
تحريم ها لغو شود و منابع ارزي وارد كشور شود 
اشپيگل در ادامه مي افزايد:رييس جمهوري ايران به وضعيت ناگواري كه 
اكثر حاميان وي در آن زندگي مي كنند و او به حمايت آنها نياز دارد-
واقف است و مهمتر از همه اينكه روحاني حمايت رهبري را نياز دارد اما اين 
حمايت تا جايي خواهد بود كه بتواند نشان دهد قادر است به صورت قابل 
توجهي وضعيت اقتصادي كشور را بهبود بخشيده و با اين كار بتواند وضعيت 
سياسي را نيز تثبيت بخشد 
