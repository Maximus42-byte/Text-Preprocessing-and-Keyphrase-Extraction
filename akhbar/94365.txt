الزمان  :نجيفي در صدد جلب حمايت ايران از طرح مالكي در مورد سوريه است 
 اسامه نجيفي رييس مجلس نمايندگان عراق در سفر خود به 
ايران درصدد جلب حمايت اين كشور از طرح اخير ارائه شده از سوي نوري 
مالكي جهت حل و فصل مسالمت آميز بحران سوريه است  
در اين گزارش آمده است :"اسامه النجيفي رييس مجلس نمايندگان عراق در
پاسخ به دعوت همتاي خود علي لاريجاني از تهران ديدن به عمل آورده و با
حسن روحاني و رهبر ( آيت الله ) علي خامنه اي ديدار خواهد كرد 
اسماء موسوي عضو كميسيون روابط خارجي پارلمان عراق ديروز به الزمان 
گفت : نجيفي به منظور تحكيم بخشيدن به روابط و منافع مشترك دوجانبه به 
همراه يك هيات پارلماني در پاسخ به سفر لاريجاني از عراق از ايران ديدن 
خواهد كرد و طي آن با رهبران ايران و در راس آنها روحاني و (آيت الله )
خامنه اي و همچنين اعضاي پارلمان ايران و جناحهاي سياسي ديدار و گفتگو
خواهد كرد  
وي افزود:دستور كار سفر نجيفي بر نحوه تقويت روابط و منافع مشترك ميان 
دو كشور و نقش انرژي و تبادل اطلاعات و پرونده هاي اقتصادي و منطقه 
اي و همچنين بررسي اوضاع سوريه تمركز خواهد يافت  
موسوي توضيح داد : اين سفر علاوه بر داشتن دستور كار چهار روزه ويژگي 
هاي كنفرانس اكتبر آينده دو مجلس ايران و عراق را مشخص خواهد كرد  
  نجيفي ظهر ديروز به تهران رسيد و از سوي محمد حسن ابوترابي نائب رييس 
مجلس شوراي اسلامي و سفير عراق در ايران محمد مجيد الشيخ در فرودگاه 
مهرآباد مورد استقبال قرار گرفت  
يك منبع گفت : نجيفي در گفتگوي مطبوعاتي خود در فرودگاه از سفر به 
ايران ابراز خوشوقتي و بر لزوم تحكيم روابط ميان ايران و عراق تاكيدكرد  
ابوترابي به نجيفي خوشامدگفت و ابراز اميدواري كرد كه عراق و ايران 
به عنوان دو كشور برادر و همسايه و دوست بتوانند روابط دوجانبه خود
را در تمامي زمينه ها تحكيم بخشند  
علاوه بر آن هيات همراه نجيفي پيش بيني كرد كه هياتي از سوي تركيه به 
رياست احمد داوود اوغلو وزير خارجه اين كشور از عراق ديدن به عمل آورد 
ياسين العبيدي نماينده عضو هيات ديروز درگفتگو با الزمان خاطرنشان كرد
: هياتي ازتركيه درپاسخ به سفر هيات عراقي به رياست النجيفي به 
آنكارا بزودي از عراق ديدن خواهد كرد كه احمد داوود اوغلو وزير خارجه 
رياست آن را برعهده خواهد داشت  اوغلو از عراق براي شركت در يكي از
مناسبتهاي ملي تركيه در ماه ژانويه آينده دعوت به عمل آورده است  
علي موسوي مشاور رسانه اي نخست وزير عراق طرح عراق در مورد بحران 
سوريه را براساس راه حل مسالمت آميز برشمرد و ابراز اميدواري كرد كه 
ايران با آن موافقت نمايد و ابراز داشت :عراق مايل به تقويت روابط با
تمامي كشورهاي همسايه است  
موسوي ديروز درگفتگويي اظهار داشت :طرح عراق در مورد بحران سوريه يك 
راه حل مسالمت آميز و گامي به جلو بشمار مي آيد  
وي ابراز اميدواري كرد : ايران با طرح عراق مبني بر حل و فصل بحران 
سوريه از راه مذاكره بجاي جنك موافقت كند زيرا ملت سوريه از دو طرف 
متحمل ضرر و زيانهاي فراواني شده است  
موسوي خاطرنشان كرد : عراق از همان ابتدا به داشتن روابط دوستانه و
همكاري و منافع مشترك با تمامي كشورها به ويژه كشورهاي همسايه از جمله 
تركيه استقبال كرده است امامسائلي روي داد كه در روابط با تركيه تنش 
ايجاد كرد زيرا آنكارا با عراقي ها به عنوان گروهها و احزاب برخوردمي كند  
وي تاكيدكرد:عراق آمادگي دارد تا بار ديگر روابط خود را با تركيه بر
اساس احترام به تماميت ارضي تحكيم بخشد "
