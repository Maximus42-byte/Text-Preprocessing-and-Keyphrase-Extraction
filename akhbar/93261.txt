عملیات چریکی حماس برای بازگرداندن مرسی   
پارسینه، سرویس بین الملل - سازمان آزادیبخش فلسطین، جنبش فتح که ریاست حکومت فلسطین را در کرانه باختری بر عهده دارد، با انتشار اسنادی از بخشی از عملیات های نظامی حماس در صحرای سینا برای بازگرداندن مرسی به قدرت در قاهره پرده بارداری کرد.

به گزارش سرویس بین الملل پارسینه، شبکه الجزیره با انتشار گزارشی اعلام کرد سازمان امنیت داخلی دولت فلسطین (فتح) در کرانه باختری با انتشار اسنادی، پشت پرده عملیات ربودن سربازان مصری و چند مورد حمله به نیروهای نظامی در صحرای سینا را همراه با انتش����ر اسنادی از مذاکرات اخوان المسلمین مصر با حماس را افشا کرد. هدف از این سلسله عملیات که با راهنمایی و مشاوره اخوان المسلمین مصر طراحی و تنظیم شده است، بازگرداندن مرسی به رأس قدرت اعلام شده است.


دیدار صمیمانه رؤسای دولت حماس و اخوان المسلمین مصر

در یکی از این اسناد، معاون دبیر کل جنبش فتح، طیب عبد الرحیم به سفیر رام الله در قاهره هشدار می دهد که مراقبت های امنیتی از اتباع فلسطینی را در قاهره افزایش دهد؛ زیرا «شواهد نشان می دهد عملیات قتل سربازان مصری در رمضان گذشته، به دست حماس انجام شده است تا دست مرسی برای تصفیه ارتش باز شود.»

بخشی از این اسناد به نامه های ج��ال حسونه، مدیر کل دفتر مناطق و استان های جنوبی مصر در سازمان امنیت ملی قاهره اختصاص دارد که خطاب به "ماجد فتح"، مدیر سازمان امنیت ملی دولت رام الله اختصاص دارد.

در پی عملیات ربودن چند سرباز ارتش در صحرای سینا، برخی رسانه های مصر در خصوص مشارکت حماس در این عملیات گمانه زنی کردند. اما این بار بر پایه نامه های نوشته شده از سوی اداره ضدجاسوسی اطلاعات ارتش مصر، این عملیات به دست عوامل حماس طراحی و اجرا شد و شخص محمد مرسی نیز در جریان اصل این عملیات قرار داشت؛ اما تعمدا ارتش را در بی خبری نگه داشت. بر پایه یکی از این گزارشاتا، محمد مرسی به مشاوران خود اطمینان داده ب��د که «برادران حماس متعهد شدند کم ترین آسیبی متوجه سربازان ربوده شده نشود.»



مراسم استقبال رئیس جمهور مصر از سربازان ربوده شده در صحرای سینا

به نظر می رسد این مجموعه عملیات به دو هدف انجام شده باشد. اولا حماس، شعبه جماعت اخوان المسلمین در فلسطین بوده است و هنوز این ساختار قیادت و سیادت برقرار مانده است. حماس وظیفه خود می داند که به روش خود به یاری اخوان المسلمین بیاید تا بقایای نظام مبارک و رقبای اخوان را از جغرافیای سیاسی و جامعه مصر حذف کند. هدف دوم از این اقدامات، تضعیف موضع ارتش مصر است تا بتواند رقیب احتمالی را از صحرای سینا کنار بزند؛ زیرا صحرای سینا بست�� مناسبی برای رشد گروه های سلفی مصری و آفریقایی است و حماس معتقد است تقویت موضع سلفی ها منوط به کاهش توان امنیتی ارتش در این منطقه است. هدف سوم، ضرب شست نشان دادن به ارتش است که می خواهد تونل های بین نوار غزه و صرحای سینا را مسدود سازد.

یکی از اسناد که رده بندی "فوق سری" دارد؛ از معامله مرسی با ربایندگان دو سرباز مصری در یک عملیات دیگر پرده برمی دارد. بر طبق این توافقنامه، مرسی تعهد می دهد فرصت فرار را برای ربایندگان فراهم کند تا از بازداشت و دستگیری به وسیله سرویس های امنیتی و ارتش رهایی یابد؛ و از سوی دیگر ربایندگان سلفی متعهد می شوند تا شبکه ای از حمل سلاح را فراهم کرد�� تا از لیبی به نوار غزه سلاح ارسال شود.

در یک سند دیگر، فرمانده عملیات ربایش سربازان را «کمال محمود الشریف» خوانده است که از فلسطینی الاصل های ساکن اردن است. این فرد در ارن به حمایت و تبلیغ برای گردان های عز الدین قسام (شاخه نظامی جنبش حماس) شهره است. او در یک عملیات دیگر، مسئولیت حمله به پادگان مرزی مصر در گذرگاه رفح را بر عهده داشت.

در یک گزارش دیگر، سازمان امنیت ملی مصر به همتای خود در کرانه باختری هشدار داده است یک گروه "تروریستی" به نام «الجهاد و التوحید» از طریق غزه به سینا آمده است تا در زمان مناسب، سلسله عملیات های خود را کلید بزند. این گروه در نوار غ��ه از س��ی دو تن از سران حماس به نام های «نور صبحی عیسی» و «عبدالله عبدالسلام الأشقر» حمایت و پشتیبانی می شدند.


خیرت شاطر و حازم ابو اسماعیل در نشست محرمانه ای در غزه شرکت کردند که به توافق بر سر حضور نظامی شبه نظامیان سلفی در مصر انجامید

در یک سند فوق سری دیگر، از نشست فوق امنیتی و راهبردی ماه گذشته غزه گزارش شده است. در این نشست، اسماعیل هنیه، نخست وزیر دولت غزه شخصا حضور داشته است. علاوه بر هنیه، خیرت شاطر، نفر دو جماعت اخوان المسلمین مصر، حازم صلاح ابو اسماعیل، از شیوخ سلفی شناخته شده، ممتاز دغمش، از فرماندهان عالی رتبه «سپاه اسلام»، کمال شریف، از رهبران ��توحید و ��هاد» و بالاخره محمود جوده حضور داشتند. محمود جوده کسی است که در رسانه ها به "رهبر تکفیریان" شناخته می شود.

در این نشست، از سوی حماس علاوه بر هنیه، احمد بحر، فوزی برهوم و فتحی عماد از شناخته شده ترین و مؤثرترین مقامات حماس حضور داشته اند. عنوان این نشست سری، «تهدیدهای پیش رو برای نظام اخوان در مصر» عنوان شده است. خیرت شاطر در حالی در این نشست حاضر شده است که تنها یک روز از رهایی او از بازداشت در مصر می گذشت. هم اکنون خیرت شاطر بابت این نشست تحت بازجویی قرار دارد و به حضور خود در ان نشست و عبور از تونل های زیرزمینی اعتراف کرده است.

یکی از تصمیمات این نشست، ��وافق برای ��رسال گروه های آموزش دیده شبه نظامی به صحرای سینا و حتی قاهره است تا برای هر پیشامدی حتی جنگ مسلحانه آمادگی داشته باشند.

پس از این نشست، مأمون رشید مدیرکل دفتر امنیت خارجی سازمان امنیت ملی فلسطین در کرانه باختری با ارسال نامه ای محرماننه به سفیر دولت متبوع خود در قاهره نوشت: «هر سناریویی کهلازم است باید فورا نوشته و اجرا شود تا هر گروه نزدیک به حماس در مصر تحت مراقبت کامل امنیتی قرار گیرد. این موضوع برای امنیت ملی قاهره از هر امر دیگری حیاتی تر است و باید با مقامات امنیتی ارتش و سازمان امنیت ملی مصر مذاکرات و هماهنگی های لازمه صورت گیرد 
