البيان احتمال انتقال خانواده مسوولان سوري به ايران وجود دارد
تهران -روزنامه البيان چاپ امارات متحده عربي روز چهارشنبه به نقل 
از هيات اداره كانال سوئز نوشت : احتمال دارد دو كشتي ايراني كه وارد
سوريه شدند؛ خانواده مسوولان بلند پايه سوريه را به ايران منتقل 
كرده باشند 
البيان افزود: بنابراعلام اين منبع ؛ دو كشتي ايراني كه هفته گذشته از
طريق كانال سوئز وارد آبهاي مديترانه و سوريه شدند صبح روز گذشته از
اين كانال گذشته و در حالي به سمت ايران حركت كردند كه احتمال دارد
خانواده مسوولان بلند پايه سوري را به ايران آورده باشند 
بنابراعلام اين منبع مصري ؛ دو كشتي ياد شده از بندر طرطوس سوريه به 
سمت كانال سوئز حركت و روز گذشته از آن عبور كردند 
هيات اداره كانال سوئز به خبرگزاري آلمان نيز اعلام كرد كه اين دو كشتي 
ايراني پس از بارگيري در سوريه در راه بازگشت به ايران هستند و
ماليات عبور اين كشتي ها زياد نبود زيرا معمولا رزمناوها وزن كمي 
دارند تا بتوانند قدرت مانور و سرعت بالايي داشته باشند 
البيان در ادامه نوشت : اين دو كشتي در حالي عازم دمشق شدند كه با
وجود ادامه سركوب معترضان در سوريه : بزرگترين متحد ايران در
خاورميانه ؛ تهران هرگز اين سركوب ها را محكوم نكرده بلكه اسرائيل و
غرب را مسوول انتفاضه سوري ها به منظور تضعيف جبهه مخالفان اسرائيل 
دانسته است  
منابع آگاه در بين مخالفان سوري نيز اعلام كردند كه ماموريت دو كشتي 
ايراني كه وارد سوريه شدند؛ مبهم است و بعيد نيست كه ماموريت آنان 
انتقال خانواده برخي از مسوولان بلند پايه نظام سوريه باشد 
