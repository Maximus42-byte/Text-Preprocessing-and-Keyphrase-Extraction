بلومبرگ :ولايتي گزينه موردنظر رهبرايران درانتخابات آتي است 
تهران -شبكه خبري بلومبرك - از "علي اكبر ولايتي " به عنوان گزينه مورد نظر
ايران در انتخابات آينده رياست جمهوري ايران نام برد و نوشت -
وفاداري - نداشتن استقلال راي و فقدان جاذبه هاي شخصيتي - او را به گزينه 
مطلوب رهبر ايران تبديل كرده است  
اين شبكه خبري آمريكايي در گزارشي به قلم "لادن ناصري " نوشت - ولايتي به 
عنوان وزير خارجه ايران در سازمان ملل متحد مشغول سخنراني بود كه يك 
معترض پا به صحنه گذاشت - برگه هاي سخنراني وي را قاپيد و پاره كرد 
ولايتي در خلال تلاش نيروهاي امنيتي براي دور كردن فرد معترض - با دستاني در
جيب -  صبورانه منتظر ايستاد 
وي كه اين ماجراي دهه 80 ميلادي را در تلويزيون ايران بازگو مي كرد-
گفت - يكي از اعضاي هيات ما نسخه ديگري داشت و فورا براي من آورد  و
من سريع - به صفحه 10 برگشتم و سخنراني ام را ادامه دادم  
بلومبرك افزود- اين سبك ملايم و گوش به فرمان ولايتي از او نامزدي مناسب 
براي انتخابات رياست جمهوري ماه ژوئن (خرداد) ايران مي سازد كه ملت 
براي انتخاب جانشين "محمود احمدي نژاد" پاي صندوق هاي راي مي روند-
زيرا وي از برخي جهات درست نقطه مقابل احمدي نژاد است   لفاظي هاي 
آتشين و صريح رئيس جمهوري ايران عليه اسرائيل و در حمايت از پيشرفت هاي 
هسته اي باعت منزوي تر شدن ايران - آن هم در برهه اي كه فشار تحريم ها
بر اقتصاد افزايش يافته و آمريكا و اسرائيل ايران را به حمله نظامي 
تهديد مي كنند- شده است  
در حالي كه تورم در حال افزايش و توليد نفت در مقايسه با دهه 80
(ميلادي ) كاهش يافته است - تنش ها به گونه اي غيرمعمول منجر به درگيرها
و بحت هاي علني در ميان نخبگان ايران شده است   آيت الله علي خامنه اي رهبر
عالي ايران و بالاترين مقام جمهوري اسلامي سياستمداران را به خاطر جنجال 
هايي كه موجب تضعيف كشور مي شود- مواخذه كرده است  
در اين ميان - ولايتي 67 ساله كه عموما از زمان خارج شدن از وزارت 
خارجه در سال 1997 از انظار عمومي دور مانده و به عنوان مشاور آيت 
الله خامنه اي خدمت كرده است - به طور ناگهاني بار ديگر در رسانه هاي 
محلي ايران كه در بسياري از مسائل از وي نقل قول مي كنند- ظاهر شده 
است  
به گفته "هومن مجد"- نويسنده كتاب "دمكراسي آيت الله ها: چالش ايران "-
وي به عنوان يك مقام كهنه كار اداري ممكن است از جمله سياستمداراني 
باشد كه آيت الله خامنه اي پس از احمدي نژاد به عنوان علاج و با هدف 
كاهش تنش ها و كمك به نمايش جبهه اي متحد از سوي ايران ترجيح مي دهد 
مجد گفت - (آيت الله ) خامنه اي - رئيس جمهوري را مي خواهد كه باعت ناراحتي 
اش نشود- همانطور كه همه مي دانيم احمدي نژاد باعت اين ناراحتي شد  ولايتي 
شايد سربازي وفادار تر از ديگر محافظه كاران براي (آيت الله ) خامنه اي 
باشد  او هيچگاه نسنجيده سخني بر زبان نياورده است  
بلومبرك در ادامه نوشت - وزارت ارشاد ايران كه دسترسي رسانه ها به 
مقامات را تائيد مي كند تا كنون پاسخي به درخواست ما براي مصاحبه با
ولايتي نداده است  
انتخابات اخير ايران مملو از رقابت ميان مدافعان محافظه كاران حامي 
جمهوري اسلامي و سياستمداران خواستار تغيير در برخي زمينه ها نظير رسانه 
هاي آزاد تر- آزادي هاي بيشتر اجتماعي و يا تعامل بيشتر با غرب بود 
آخرين انتخابات كه در سال 2009 برگزار شد به اعتراضات گسترده حاميان 
جناح مخالف ايران كه مدعي بودند در انتخابات تقلب صورت گرفته منتهي 
گرديد- اعتراضاتي كه به نحوي خشونت آميز سركوب شد 
"ياسمين عالم "- تحليلگر مستقل مسائل ايران و نويسنده "دوگانگي عمدي :
نظام انتخاباتي ايران "- گفت - امسال كه انتخابات به صحنه رقابت ميان 
نامزدهاي محافظه كار با تفاوت هاي ايدئولوژيك اندك تبديل شده است -
بعيد به نظر مي رسد كه امكان ادامه اين اختلافات شديد باشد 
عالم گفت - با اين حال - انتخاب "يك سياستمدار كاركشته " مانند ولايتي به 
رغم فقدان تغييرات سياستي مهم - ممكن است به آب شدن يخ مناسبات ميان 
ايران و غرب كمك كند- زيرا لحن در ديپلماسي بسيار مهم است - الفاظ كمتر
ستيزه جويانه مي تواند به گفت و گوي سازنده تر منتهي شود 
اين گزارش افزود- نامزدهاي انتخابات رياست جمهوري آتي ايران تا ماه 
مه نمي توانند ثبت نام كنند و پس از آن نيز بايد به لحاظ صلاحيت ها و
وفاداريشان به جمهوري اسلامي غربال شوند  احمدي نژاد كه دو دوره متوالي 
در سمت رياست جمهوري بود- ديگر نمي تواند نامزد شود 
طبق اطلاعات منتشر شده در وب سايت "ديپلماسي ايراني " كه توسط ديپلمات 
هاي سابق اداره مي شود- ولايتي متولد شميران - واقع در شمال تهران و در
رشته پزشكي تحصيل كرده است   او اكتراي چشم پزشكي خود را از دانشگاه 
تهران دريافت كرد و دوره هاي تكميلي را در زمينه بيماري هاي عفوني در
دانشگاه "جان هاپكينز" در دهه 70 ميلادي ادامه داد 
بلومبرك نوشت - شواهدي در دست است كه نشان مي دهد آيت الله خامنه اي از
مهارت هاي ديپلماتيك ولايتي از زماني كه وزارت خارجه را ترك كرد- بهره 
برده است   بر اساس اسناد ديپلماتيك كه توسط وب سايت افشاگر "ويكي 
ليكس " منتشر شده - او در اواسط دهه 2000 به منظور ايجاد ارتباط پشت 
پرده ميان رقباي منطقه اي به عربستان فرستاده شد  در ماه ژانويه -
ولايتي با اعلام اين كه وي در عمان با مقامات آمريكاي مذاكره نداشته 
است - به شايعات چندين هفته اي پايان داد 
به رغم آن كه ولايتي با دو تن از متحدان سياسي خود- يعني "محمد باقر
قاليباف "- و "غلامعلي حداد عادل "- رئيس سابق مجلس و از منسوبان آيت الله 
خامنه اي - ائتلاف تشكيل داده اما تا كنون نامزدي خود را براي اين 
انتخابات اعلام نكرده است   اين سه نفر وعده دادند كه از صلاحديد
روحانيون درباره انتخاب يك نامزد از ميان اعضاي ائتلاف حمايت خواهند
كرد 
اين گزارش در ادامه نوشت - "علي لاريجاني "- رئيس مجلس و يكي ديگر از
وفاداراني كه به عنوان نامزد احتمالي اين انتخابات مطرح شده است - پس 
از مشاجره علني با احمدي نژاد- از رهبر ايران عذر خواهي كرد 
به گفته مجد- خامنه اي ممكن است ولايتي را به عنوان فردي با لحن ملايم تر و
جاه طلبي كم تر برگزيند  از ديگر افرادي كه اعلام آمادگي كرده اند- مي 
توان به "منوچهر متكي "- وزير خارجه سابق ايران و "علي فلاحيان "- وزير
اطلاعات در دهه 90 ميلادي اشاره كرد 
با اين حال - ممكن است ويژگي هايي كه براي آيت الله خامنه اي جذابيت 
دارد- مد نظر راي دهندگان نباشد  ولايتي بر خلاف لاريجاني و يا قاليباف 
پيش تر هرگز براي اين سمت نامزد نشده است  
مجد گفت - روحانيون حاكم بر ايران به رغم آن كه هم و غم شان جلوگيري از
تكرار تشديد اعتراضات سال 2009 است - اما خواهان حصول اسنادي هستند كه 
از تعامل عمومي به عنوان اعتبار بخشيدن به نظام حكايت داشته باشد 
وي افزود- رهبر عالي ايران مي خواهد انتخابات آتي پر شور و هيجان 
باشد- مردم در آن حضور داشته باشند و مطبوعات آن را دموكراسي عملي 
بدانند 
به عقيده وي - ولايتي فاقد جاذبه لازم است كه بتواند در اطراف خود شور و
هيجان ايجاد كند 
"علي واعظ"- تحليلگر ارشد ايران در گروه بين المللي بحران مي گويد- اين 
وزير سابق مي تواند با تبديل كردن كمپين انتخاباتي خود به يك فعاليت 
گروهي بر اين مشكل نيز فائق آيد  او با همراهي گروهي از وزراي جوان و
پر انرژي احتمالي قادر خواهد بود جاذبه انتخاباتي خود را افزايش دهد 
به نوشته اين رسانه آمريكايي - ولايتي اشاره كرده كه ممكن است اين 
تاكتيك را بيازمايد 
وي در گفت وگو با يكي از خبرگزاري هاي داخلي ايران (فارس ) گفت - برنده 
انتخابات نبايد بگويد- همه چيز را درباره دفاع- اقتصاد- سياست و امور
خارجي مي دانم و نظر كارشناسي را ناديده بگيرد  رئيس جمهوري آينده بايد
گروه خود را به مردم معرفي كند تا آن ها به گروه او راي دهند  در هر
صورت - پس از اعتراض هاي سال 2009- مهم ترين اولويت رهبر عالي ايران 
احتمالا جلوگيري از تكرار اين حوادت است  
عالم (كارشناس و نويسنده اي كه پيش تر از او ياد شد) در اين رابطه 
گفت - امنيت - مشروعيت را تحت الشعاع قرار مي دهد  (آيت الله ) خامنه اي 
به دنبال يك وفادار ثابت قدم است - نه كسي كه اساس قدرتش مستقل -
داراي جاذبه و مردمي باشد  در حال حاضر- ولايتي شايد جذاب ترين گزينه 
براي او باشد 
