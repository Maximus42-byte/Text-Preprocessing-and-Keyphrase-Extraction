1)اخبار رسانه ای روزنامه  زمان : ايران براي كسب نفوذ در تركيه عمليات مخفي انجام مي دهد
تهران -روزنامه انگليسي زبان "زمان " تركيه - روز جمعه در گزارشي 
نوشت :ايران با توسل به عمليات مخفيانه قصد دارد ايدئولوژي خود را در
جامعه تركيه رواج داده و با نفوذ در اين كشور بر آن تسلط بيابد 
"عبدالله بوزكورت "- نويسنده روزنامه زمان تركيه ادعا كرده است : حضور
ايران در تركيه بشدت از ديد عموم مردم پنهان است   بخشي از آن به اين 
دليل است كه ايران ترجيح مي دهد فعاليت هايش را بدون سروصدا در
تر��يه انجام دهد و آنها را پشت آرمان هاي خيرخواهانه - برنامه هاي 
فرهنگي و آموزشي پنهان سازد 
در ادامه اين ادعا آمده است : " در حقيقت اين عمليات شيطاني ايران 
خطر بيشتري براي امنيت ملي تركيه نسبت به برنامه هسته اي اين كشور
دارد به دليل ماهيت خرابكارانه اين فعاليت ها كه با هدف تنش و تزلزل 
در بافت اجتماعي تركيه انجام مي شود و تاثيرات جسته و گريخته آن بيشتر
است - براي نمونه اطلاعات امنيتي نشان مي دهد كه ايران روابط قوي با
اقليت علويان در استان مركزي "سيواس " تركيه و استان هاي همجوار آن 
برقرر كرده است " 
" در حاليكه نفوذ ايراني ها در اين استان ها ريشه اي ديرينه دارد و
به زمان حكومت عثماني در تركيه باز مي گردد: ايران مي داند توازن 
شكننده بين گروه هاي مختلف ديني در اين مناطق به ويژه بين اكثريت سني و
اقليت علوي نقطه ضعف تركيه است و مي خواهد از آن عليه آنكارا
استفاده كند  نگراني از اين بابت است كه ايران از مدت ها قبل بر روي 
اين اقليت سرمايه گذاري كرده است مانند آتشفشاني كه فوران مي كند و
كل جامعه را در هم مي پيچد" 
" نشانه گذاري خانه هاي علويان در شهرها و شهرستان هاي مختلف در چند
سال گذشته كار نيروهاي امنيتي ايران براي كسب امتياز از تركيه در زمان 
مقتضي بود با آنكه مقامات علنا اين امر را كار بچه ها توصيف كرده و
بي اهميت شمردند  آيا اين تصادفي است كه همين امر هم در استان هاي جنوبي 
و هم مرز با سوريه روي داد  تحليلگران امنيتي معتقدند تصادفي نبوده است 
" 
بوزكورت افزود: ايران به تنهايي يا با همكاري نيروهاي امنيتي سوريه كه 
تحت نظر و آموزش سپاه پاسداران انقلاب اسلامي بوده است قصد داشتند تا
اقليت علويان را در اين استان ها بترسانند  گزارش هايي وجود دارد كه 
بعضي از علوي ها به دليل ترس از حمله مسلح شده اند  يكي از ضعيف ترين 
نقاط در نظام خط مشي سياسي تركيه روندي است كه آنكارا از دسامبر
(آذر/دي ) سال گذشته ميلادي در قبال حزب كارگران كردستان موسوم به "پ
ك ك " براي رسيدن به تعامل با آن دنبال كرده است " 
وي مدعي است : گفته مي شود نماينده هايي از سوي ايران قصد داشته اند
به فرماندهان علوي عضو پ ك ك نزديك شوند تا به اين نحو از هر نوع
تعاملي جلوگيري كرده باشند  تهران احتمالا تا انتخابات رياست جمهوري صبر
مي كند تا ضربه نهايي را در اين زمينه وارد آورداما تحليلگران معتقدند
زمينه براي اين اقدام آماده شده است  
" از اين گذشته ايران به سازمان شبه نظامي حزب الله كردستان نزديك شده 
است تا در اين گروه جاي پايي براي خود بيابد  با آنكه اين گروه 
ارتباطي با جنبش مقاومت حزب الله لبنان ندارد- رهبر حزب الله كردستان 
بدون ترديد به ايران احساس نزديكي مي كند: زيرا خواستار وقوع انقلابي 
شبيه انقلاب ايران در تركيه است " 
" اين گروه بعد از سركوب توسط دولت تركيه در سال 2000 نظامي گري را
كنار گذاشته است و با ايجاد سازمان هاي مشروع خيريه - رسانه هاي خبري و
تجاري ساختار خود را بازساماندهي كرده است   همچنين در نهايت "حزب آرمان 
آزادي " را دسامبر گذشته تاسيس كرد تا عليه حزب حاكم و "حزب دموكراسي 
و صلح" وابسته به پ ك ك مبارزه كند" 
" گزارش هايي به دست آمده است كه نشان مي دهد ايران براي تاثير بر
رهبري اين سازمان پول هاي كلاني به آن داده است " 
در ادامه گزارش زمان آمده است : ايران در عين حال سياستي مستمر را براي 
توسعه حوزه نفوذش در جامعه تركيه با استفاده از برنامه هاي آموزشي و
فرهنگي پي گرفته است كه تنفر از موضع گيري هاي غرب دوستانه تركيه را
افزايش مي دهد  اين برنامه هاي مالي و فعاليت هاي گسترده ضد غرب و
فلسطين دوستي ايران با لفاظي هاي سياسي تهران همراه است   ايران نه تنها
مي خواهد به ناشران اسلامي و نويسندگان محافظه كار نزديك شود: بلكه 
گروه هاي ملي گرا و نئوملي گرا نيز از اين گزند در امان نيستند" 
" كاردار فرهنگي كنسولگري ايران در استانبول و سفارت ايران در
آنكارا از سوي روساي خود در تهران دستور دارند با سخاوت هزينه 
ديدارهاي ترك ها را از ايران در پوشش نمايشگاه هاي كتاب - همايش و
سفرهاي كاري تامين كنند  هدف از اين اقدام اين است كه ترك ها در معرض 
هوچي گري سياسي - ديني و دانشگاهي قرار گيرند  از اين گذشته مقامات 
ايراني اخيرا چندين انديشكده نيز در تركيه راه انداخته و هزينه هاي 
آن را تامين كرده اند" 
" دولت ايران پوشش قانوني لازم را براي اين فعاليت هاي آموزشي و
فرهنگي فراهم مي كند و با موفقيت توانسته آنكارا را متقاعد سازد كه 
يادداشت هاي تفاهم بين سازماني را از زمان روي كار آمدن حزب عدالت و
توسعه از يك دهه قبل امضا كند  آخرين توافق جامعي كه ايران با تركيه 
سال گذشته امضا كرد- توافقي بين وزراي آموزش دو كشور در تهران بود 
بعد از اينكه اين توافق به تاييد هيات دولت تركيه رسيد- تحت قانون 
شماره 4071 منتشر شد و ايران از آن پس تعداد متفكرا�� و دانش آموزاني 
را كه به تركيه اعزام مي كند به شدت افزايش داده است " 
" ايران با استفاده از اين چارچوب موسسات دولتي خود را بسيج كرده است 
تا با همتايان خود در تركيه به تعامل برسند و از اين فرصت بهترين 
استفاده را بكند  با توجه به تفاهم نامه هاي امضا شده براي ادامه 
اين روند به تاييد مجلس نيازي نيست   در سايه اين تفاهم نامه دانشگاه 
دولتي "يوزونچو ييل " تركيه و دانشگاه تبريز ايران توافق نامه اي براي 
تاسيس دانشگاهي تركي -ايراني امضا كردند" 
در ادامه ادعاهاي زمان آمده است : از اين گذشته نيروهاي امنيتي ايران 
با توسل به ازدواج هاي موقت كه در واقع در اسلام حرام 
است - از آن است��اده كرده اند تا مردم تركيه را به خود جلب كرده و
همفكراني بين آنها بيابند  ايران براي اغوا كردن افراد متنفذ در
خاورميانه به اين روش مهارت دارد و به اين شيوه آنها را به طرفداران 
ايران تبديل مي كند  اين روش معمولي براي رژيم ايران براي كسب نفوذ بين 
افراد بلندرتبه اي است كه به ايران سفر مي كنند  عده اي در پوشش 
شركت در همايش يا معاينات دوره اي پزشكي به ايران مي روند اما در
واقع مشتري صنعت خودفروشي هستند  اين يكي از روش هايي است كه ايران 
توانسته براي خود در عراق جاي پايي بيابد: زمانيكه رهبران ديني و
قبيله اي عراقي به آن كشور مي رفتند" 
" همزمان ايران با توسل به برنامه هاي ت��ادل آموزش اساتيد دانشگاه و
روحانيون را به تركيه اعزام مي كند تا بيشتر مروج ديدگاه هايش باشد 
گفته مي شود اساتيد دانشگاه هاي ايران در استان هاي "ازمير" و "سعرت "
به روشني در مورد ازدواج موقت صحبت كرده اند كه با تنفر و مقاومت 
شديد ساكنان سني اين شهرها مواجه شده است " 
