تحليل  نشريه لوموند درباره اتحاد جمهوري آذربايجان و رژيم صهيونيستي
پاريس - "لوموند"؛ نشريه چاپ پاريس در مقاله اي به قلم "آيمريك 
ژانيه " تحليلگر ارشد اين روزنامه فرانسوي ؛ روابط جمهوري آذربايجان و
رژيم صهيونيستي را مورد بررسي قرار داد 
به گزارش روز جمعه ايرنا؛ نشريه پرتيراژ لوموند مي نويسد: اتحاد جمهوري 
آذربايجان با اسرائيل ؛ در واقع نوعي اتحاد مزيت بخش براي هر دو طرف 
است و مي تواند همزمان نيز يك اتحاد شگفت انگيز تلقي شود 
  نويسنده مي افزايد: از يك سو؛ دولت يهود به عنوان يك قدرت 
اقتصادي و نظامي غيرقابل انكار در خاورميانه  و از سوي ديگر
آذربايجان به عنوان دولت بيرون آمده از دل اتحاد شوروي سابق ؛  با 70
درصد جمعيت شيعه ؛ داراي منابع غني هيدروكربور قراردارد 
  به نوشته اين نشريه ؛ به نظر مي رسد نزديكي ميان اين دو  كه به 
ظاهر مخالف هم  هستند ؛ به خاطر نوعي همگرايي درمنافع است كه  بر اثر
شرايط زمان بوجود آمده است  
  نويسنده اين تحليل مي نويسد: در ماههاي اخير؛ دو طرف وارد مراحل 
حساس و ظريفي از آغاز روابط فيمابين خود از 1992 ميلادي به اين طرف 
شده اند و از فرداي سقوط شوروي ؛ اين دو دائم  در مسير تحكيم روابط
خود پيش رفته اند 
  به گفته وي ؛ الهام علي اف رئيس جمهوري آذربايجان در سال 2009 ميلادي 
اعلام كرد كه  روابط دو كشور؛ مانند يك كوه يخ است كه بخش اعظم آن 
ديده نمي شود؛ زباني توام با كنايه ولي به خوبي روشن و صريح 
اين مقاله مي افزايد: اين تقويت روابط دو جانبه بي ارتباط با بلند
پروازي هاي فزاينده ايران در فضايي پر جنب و جوش و متحول از فضاي 
منطقه اي نيست زيرا كه تهران از سويي به دليل برنامه هسته اي پر
چالش خود با فشارهاي فزاينده غرب روبرو است و از سوي ديگر به دليل 
افزايش قدرت اسلام سني مذهب و درپي بروز انقلاب هاي عربي ؛ بيش از پيش 
به دنبال جمع كردن نيروها و پرچم هاي خود در جهان شيعه است  
جمهوري آذربايجان تاكنون و به رغم مناسبات فرهنگي تنگاتنگ ميان دو
كشور؛ از اين چشم انداز تبعيت نكرده است    حتي با توجه به جمعيت  14
تا 17 ميليوني جامعه آذري هاي ايران كه 20 درصد جمعيت اين كشور را
تشكيل مي دهد؛ نوعي مقاومت در برابر ايران را مي توان در تلاش هايي 
 كه در دهه  1990 براي تشكيل " آذربايجان بزرگ " در منطقه بوجود
آمد؛ مشاهده كرد 
از جمله نشانه هاي اين نافرماني در اين جمهوري كوچك هم مرز با آبهاي 
درياي خزر اين است كه اين كشور در فوريه (بهمن ماه ) گذشته قراردادي 
تسليحاتي به ارزش 16 ميليارد دلار ( 12 ميليارد يورو ) با اسرائيل 
كه دشمن قسم خورده رژيم ايران است ؛ منعقد كرد 
  اين توافقنامه ؛ شامل تحويل هواپيماهاي بدون خلبان بسيار پيشرفته و
سيستم هاي دفاع ضد موشكي است كه از منظر تهران نوعي "خيانت " محسوب مي 
شود؛ اين در حالي است كه آذربايجان صراحتا از هدف اوليه خود يعني 
آزادي سازي  قره باغ عليا ( سرزمين غالبا ارمني نشين واقع در خاك 
جمهوري آذربايجان ) كه از زمان درگيري هاي 1988 تا 1994 توسط نيروهاي 
ارمنستان اشغال شده است ؛ دفاع مي كند 
  " چارلز اورزه ويچ " مورخ و استاد موسسه ملي زبان و تمدن شرقي 
(اينالكو) در اين باره  مي گويد: آذربايجان ؛ داراي پول زيادي است كه 
همين امر باعث شده است اين كشور در وسوسه دائم به سر برد 
 اين مقاله افزود:اين ضربه ؛ به قدري براي تهران شديد بود كه اندك�� 
بعد تهران باكو را متهم كرد كه به جنايتكاران اسرائيلي اجازه داده 
است برخي از دانشمندان هسته اي ايراني را به قتل برسانند؛ اتهامي كه 
از سوي دولت آذربايجان به عنوان نوعي " اتهام زني " و تخريب تلقي شد 
در ادامه اين مقاله امده است : دستگيري حدود 22 مامور ايراني در
اواسط ماه مارس (اسفند) در جمهوري آذربايجان كه گفته مي شود از سوي 
سپاه پاسداران ماموريت داشته اند اقدامات تروريستي عليه سفارت 
آمريكا و اسرائيل و ديگر كشورهاي غربي در باكو ترتيب دهند؛ هنوز
نتوانسته است تنش فيمابين را كاهش دهد 
نويسنده مي افزايد: بايستي گفت كه آذربايجان از يك چيز ضربه خورده و
آن اين است كه از زم��ن به قدرت رسيدن الهام علي اف  دراكتبر 2003
ميلادي ؛ فعاليت هاي هراس آفريني از سوي ايران تقويت شده است به گونه 
اي كه مقامات جمهوري آذربايجان به دفعات تا مرز اخراج ايراني هايي كه 
درمساجد سخنراني كرده و مدل هاي سكولار ملي را زير سوال برده اند؛
پيش رفته اند 
جمهوري  آذربايجان ؛ صدور انقلاب اسلامي را نوعي تهديد مي داند كه بعدها
متوجه اسرائيل خواهد شد 
  آيا اين سياست يك گزينه جايگزين محسوب مي شود ؟ از دور اين طور به 
نظر مي رسد  اسرائيل به لحاظ اقتصادي دومين مصرف كننده بزرگ نفت 
آذربايجان است و 20 درصد نياز اسرائيل به طلاي سياه از نفت آذربايجان 
تامين مي شود كه به اين موضوع ��ايد ابعاد غيرقابل انكار همكاريهاي 
نظامي ميان دو طرف را نيز افزود 
  "فيليپ كالفايان " كارشناس قفقاز جنوبي دراين خصوص مي گويد:
آذربايجان روي قدرت اسرائيل خيلي حساب مي كند كه نه تنها مي تواند
نفوذ ايران را عقب براند بلكه مي تواند به آذربايجان در حفظ برتري 
خود بر كشور همسايه يعني ارمنستان ياري دهد 
  از اين رو روشن است كه قرار داد تسليحاتي امضاء شده در فوريه 
گذشته بيش از حد مورد استقبال آذربايجان قرار گيرد 
 در صورت حمله اسرائيل به ايران ؛  استفاده احتمالي از برخي پايگاه 
هاي هوايي آذربايجان از سوي اسرائيل مي تواند مورد توجه قرار گيرد 
  بازي كردن با برگ آذربايجان نيز مي تواند داراي مزيت هايي براي 
اسراييل باشد 
  كالفايان در ادامه تحليل خود مي گويد: به طور خاص ؛ از ژوئن 2010
يعني زماني كه دولت يهودي اسرائيل از تركيه فاصله گرفت (درپي حمله 
مورخ 31 مه اسرائيل به كشتي كمك رسان تركيه اي به غزه و مرگ 9 تبعه 
ترك حامي فلسطين )  اسرائيل ؛ متحد منطقه اي ندارد 
  در سال 2010؛ جامعه يهوديان ساكن ايران افزون بر 25 هزار  نفر مي 
شد از اين رو موقعيت جغرافيايي آذربايجان و قرار داشتن آن در مرزهاي 
شمالي ايران مي تواند براي اسرائيل حاوي منافعي باشد كه سبب شود با
آذربايجان رابطه مستحكم تري برقرار كند 
در ادامه اين تحليل آمده است : در صورت حمله اسرائيل به تاسيسات هسته 
اي ايران ؛ پايگاه هاي آذربايجان مي توانند به شكلي بالقوه مورد
استفاده شكاري بمب افكن هاي اف 15 و اف 16 اسرائيلي قرار گيرد و بعد
از پايان ماموريت به اين پايگاه ها برگردند 
  اينكه باكو اين پايگاه ها را در اختيار دولت يهودي قرار دهد؛
تصميم چندان سختي نيست و اين موضوع هفته گذشته از سوي برخي ديپلمات 
ها و افسران بلند پايه امريكايي نيز مطرح شد 
  كالفايان در اين باره معتقد است : اگر چنين چيزي صورت گيرد؛ اقدام 
جسورانه اي از سوي آذربايجان تلقي مي شود؛ درحالي كه تركيه نيز با
حمله به ايران مخالف است و از سوي ديگر با ارمنستان هم مشكل دارد ولي 
ضمنا نگران آثار بد حمله به ��يران در سطح منطقه اي هم  مي باشد 
  وي معتقد است كه مسئولان آذربايجاني ؛ هرچقدر هم ائتلافشان با
اسرائيل مهم باشد؛ بايد بتوانند فراتر از وضع كنوني بروند و اين 
درحالي است كه الهام علي اف مرد واقع بين و محتاطي است كه دوست دارد
روابط خود با روسيه (متحد ايران ) را هم حفظ كند 
  وزير دفاع  آذربايجان در سفر 13 مارس سال جاري خود به تهران گفت :
مادامي كه ما ايران را به عنوان يك كشور دوست و برادر مي دانيم ؛
اجازه نخواهيم داد خاك ما و فضاي هوايي ما عليه اين كشور همسايه مورد
استفاده قرار گيرد 
