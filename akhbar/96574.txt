كارشناس  آمريكايي :توافقنامه نهايي بايد به تهران تفهيم كند كه راه فراري ندارد
تهران - ايرنا - "رابرت اينهورن " كه زماني عضو گروه مذاكره كننده 
آمريكايي با ايران بود- معتقد است كه جلوگيري از تبديل ايران به كشور
هسته اي مستلزم ممانعت از اخذ تصميم سياسي در اين كشور براي توليد
تسليحات هسته اي و تفهيم اين مساله به تهران است كه راه فراري ندارد 
"سوزان مالوني " تحليلگر انديشكده آمريكايي "بروكينگز" در نوشتاري كه 
در پايگاه اطلاع رساني اين انديشكده در توضيح مقاله اينهورن منتشر
كرد- از مساله هسته اي ايران به عنوان "بحراني سركش و مايه نگراني 
سياستگذاران آمريكايي در بيش از يك دهه گذشته " ياد كرد و گفت : از
حدود يك سال پيش - با انتخاب "حسن روحاني " ميانه روتر به رياست جمهوري 
همه چيز تغيير كرد- روند مذاكرات هسته اي متوقف مانده سرعت گرفت و در
سايه مذاكرات پشت درهاي بسته واشنگتن و تهران - چارچوب حل اين بن بست 
بيش از يك دهه اي مورد توجه قرار گرفت  
مالوني از امضاي توافقنامه موقت هسته اي بين ايران و گروه پنج به 
علاوه يك در نوامبر گذشته در ژنو و توقف موقت توسعه فعاليت هاي هسته 
اي ايران در ازاي لغو گزينشي تحريم ها به عنوان گامي مهم ياد كرد و
افزود: با اين وجود- در واقع اين توافقنامه پيش درآمد كاري بسيار
دشوارتر يعني دستيابي به توافقنامه اي جامع است كه مفاد آن بايد ضامن 
ناتواني تهران در دستيابي به تسليحات هسته اي باشد 
وي با اشاره به سوالي كه پس از توافقنامه ژنو درباره توانايي جهان در
ارايه راه حلي ديپلماتيك براي بحران هسته اي ايران بيش از پيش اذهان 
را متوجه خود كرده است - خاطر نشان كرد: مقاله اي كه ايهنورن عضو
بروكينگز ديروز (دوشنبه /31 مارس ) تحت عنوان "جلوگيري از ايران هسته 
اي : الزامات و شرايط توافقنامه جامع هسته اي " منتشر كرد- به اين 
معما پاسخ مي دهد 
به گفته مالوني - اينهورن به عنوان يكي از معدود افراد غيردولتي كه مي 
تواند ادعاي مهارت فني و هم تجربه حضور در مذاكرات با ايران را داشته 
باشد- براي ترسيم چشم انداز يك توافقنامه جامع - فردي كاملا مناسب 
است   وي به اتخاذ راهبردي كمك كرد كه ايران را به ميز مذاكره آورد و
نقشي محوري در ايجاد و تداوم مقبوليت بين المللي شاكله تحريم هاي تحت امر
آمريكا داشت كه به خاطر نشاندن ايران به پاي ميز مذاكره به شيوه و
اسلوبي جدي - اعتبار گسترده اي به دست آورد 
مالوني افزود: اينهورن در اين مقاله مي گويد كه راهبرد جلوگيري از
عبور ايران از مرحله جهش هسته اي نمي تواند صرفا بر زيرساخت معطوف 
باشد  جلوگيري از دستيابي ايران به تسليحات هسته اي به از بين بردن 
توانايي اين كشور براي توليد اين تسليحات يا برچيدن تاسيسات غني سازي 
ايران ارتباطي ندارد  رسيدن به هدف يا همان جلوگيري از تبديل ايران به 
كشوري هسته اي مستلزم ممانعت از اخذ تصميم سياسي اين كشور براي ساخت 
تسليحات هسته اي و اعلام صريح اين مساله است كه چنين تصميمي خيلي گران 
تمام خواهد شد 
به گفته مالوني - اينهورن در اين مقاله از سه شرط كليدي "ايجاد فاصله 
هر چه بيشتر بين تهران و توانايي جهش - ايجاد شفافيت هر چه بيشتر درباره 
فعاليت مرتبط هسته اي ايران و ايجاد توافق هر چه بيشتر بين رييس جمهوري 
و كنگره آمريكا و شركاي بين المللي واشنگتن درباره تبعات صريح و دقيق 
نقض توافقنامه " به عنوان شروط كليدي شكل دادن به مجموعه اي از
سازوكارهاي منحصر بفرد ياد مي كند 
مالوني نوشت : مولفه هاي چارچوب پيشنهادي اينهورن عبارتند از:
 -شناسايي زودهنگام مرحله جهش 
به گفته اينهورن - نقطه شروع يك توافقنامه كارآمد بلند مدت در رابطه 
با برنامه هسته اي ايران بايد پاياني براي سردرگمي ها و مخفي كاري 
هايي باشد كه مشخصه نگراني هاي جهان درباره نيات هسته اي ايران است  
سابقه ايران حامل هيچ اطمينان و تضميني در اين رابطه نيست   ايران سال 
ها نمونه عدم پيروي از تعهداتش در چارچوب معاهده منع اشاعه تسليحات 
هسته اي و همكاري نامناسب با آژانس بين المللي انرژي اتمي بود  به همين 
علت - برنامه كارآمد نظارت بايد شامل مجموعه غيرمنتظره اي از مقامات و
توليد كنندگان باشد  علاوه بر اين - حل سوالات باقي مانده آژانس بين 
المللي انرژي اتمي درباره ابعاد احتمالي نظامي برنامه هسته اي ايران -
اولويت دادن به مسايلي كه بيشتر به برنامه احتمالي مخفيانه مربوط است و
مي تواند در دستيابي به توانمندي انفجار هسته اي نقش داشته باشد-
حايز اهميت است  
 -طولاني كردن بازه زماني مرحله جهش 
اينهورن معتقد است - توافقنامه نهايي نبايد صرفا در پي تضمين اين مساله 
باشد كه جهان قادر به شناسايي فعاليت هاي مربوط به جهش در ابتدايي 
ترين مرحله است - بلكه به منظور تضمين پاسخ قوي و موثر بين المللي بايد
مسير تهران براي توليد ماده شكافت پذير مورد نياز بمب را نيز تا حد ممكن 
طولاني كند  تشكيلات رهبري ايران بايد به اين نتيجه برسد كه راه فراري 
وجود ندارد 
 -مخابره واكنش شديد و جدي بين المللي به مرحله جهش 
اينهورن در توضيح اين مولفه گفت كه تعريف شفاف تبعات و مجازات هاي 
نقض تعهدات و الزامات و يا راه انداختن مسابقه آشكار يا مخفيانه براي 
رسيدن به بمب - سومين بعد چارچوب جلوگيري از رسيدن ايران به مرحله جهش 
هسته اي است   اين مجازات ها مي تواند در قالب قطعنامه شوراي امنيت 
سازمان ملل و الزام اين شورا به اقدام در صورت هرگونه فعاليتي از سوي 
ايران براي ورود به مرحله جهش - اقدام كنگره براي ملزم كردن واشنگتن 
به اعمال مجدد همه تحريم ها در صورت فعاليت هاي ايران براي جهش هسته اي -
مجوز كنگره براي استفاده از نيروي نظامي در صورت سرپيچي ايران از
توافقنامه نهايي - اظهارات رييس جمهوري در تقويت آمادگي آمريكا براي 
تشديد تحريم ها و در صورت لزوم - استفاده از قوه قهريه در واكنش به 
فعاليت هاي ايران براي رسيدن به مرحله جهش باشد 
