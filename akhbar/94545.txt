گروه  يوراسيا: توافق با ايران جايگاه منطقه اي عربستان را متزلزل مي كند 
تهران - ايرنا - "ايان برمر" ( Bremmer Ian) رييس گروه موسوم به 
"يورواسيا"- توافق آمريكا با ايران را موجب تضعيف جايگاه و رهبري 
عربستان سعودي در منطقه عنوان كرد 
برمر كه گروه متبوعش بزرگترين نهاد مشاوره در زمينه "ريسك " (خطرپذيري )
سياسي است - روز يكشنبه در مصاحبه شبكه تلويزيوني "سي ان ان " كه در
حاشيه نشست مجمع جهاني اقتصاد در "داووس " سوئيس صورت گرفت - به بررسي 
پيامدهاي توافق هسته اي غرب با تهران پردا��ت  
رييس گروه يوراسيا درباره تحريم هاي جديد احتمالي عليه ايران به 
سي  ان  ان گفت : با توجه به پافشاري رييس جمهوري آمريكا به "وتو" كردن 
طرح تشديد تحريم هاي ايران - تصور نمي كنم طي شش ماه آينده سناي آمريكا
تحريم جديدي روي ميز بگذارد 
سي  ان  ان با اشاره به گمان رياض در مورد نزديكي پرشتاب واشنگتن به 
تهران - نظر برمر را در خصوص منزوي شدن عربستان و يا نوعي صف بندي اين 
كشور در كنار "اسراييل " و در برابر ايران جويا شد 
برمر پاسخ داد: هم اكنون مراودات كشورهاي زيادي در سراسر جهان همچون 
فرانسه - آلمان و برزيل با آمريكا دچار مشكل شده است  
وي ادامه داد: با توجه به اختلاف منافع عربست��ن و آمريكا از جمله در
سوريه - روابط بين آنها عجيب است  
به ادعاي برمر- آمريكا خواهان برون رفت از قضيه سوريه است و برخلاف 
عربستان - از مخالفان سوري حمايت نمي كند 
برمر افزود: آمريكايي ها خواهان معامله و توافق با ايراني ها هستند
و همين امر موجب كاهش بهاي نفت شده و اين وضعيت چيزي نيست كه عربستان 
خواهان آن باشد 
رييس يورواسيا گفت : حقيقت اين است كه توافق با ايران - موجب تشتت در
ميان اعضاي شوراي همكاري خليج فارس مي شود و رهبري عربستان سعودي در
منطقه را نيز متزلزل خواهد كرد 
رييس يورواسيا در مورد رژيم صهيونيستي نيز گفت : بي ترديد اسراييل با
اين توافق مشكل دارد- اما نه به اندازه عربستان - زيرا اسراييل توليد
كننده نفت نيست  
وي در مورد پس گرفتن دعوت از ايران براي حضور در كنفرانس "ژنو2" نيز
گفت : آمريكا در رابطه با قضيه سوريه مدام اشتباه كرده و آن را "بد
هدايت " مي كند 
برمر افزود: آمريكا يكبار "خط قرمز" در سوريه مشخص مي كند و سپس از
آن عقب مي نشيند- از ايران دعوت مي شود- آنگاه از طريق سازمان ملل 
اين دعوت پس گرفته مي شود 

