وزارت خارجه آمريکا:انتخاب ابوطالبي مشکل ساز خواهد بود
سخنگوي وزارت خارجه آمريکا انتخاب حميد ابوطالبي به عنوان سفير جديد ايران در سازمان ملل متحد را بسيار مشکل ساز خواند.
به گزارش فاکس‌نيوز، وزارت خارجه آمريکا از معرفي حميد ابوطالبي به عنوان سفير جديد ايران در سازمان ملل متحد ابراز نگراني شديد کرد.
وزارت خارجه آمريکا با اشاره به مشارکت حميد ابوطالبي در تسخير لانه جاسوسي آمريکا در تهران در سال 1979 اعلام داشته است که برخي ازسناتورهاي آمريکايي نيز خواستار جلوگيري از ورود وي به خاک آمريکا شده‌اند.
ماري هارف سخنگوي وزارت خارجه آمريک������ در اين خصوص گفت: به نظر ما، انتخاب ابوطالبي بسيار مشکل‌ساز خواهد بود.
وي در ادامه گفت: ما اين مسئله را به دقت زير نظر داريم و درباره اين انتخاب احتمالي بسيار نگرانيم.
هرف بدون اشاره به اين نکته که آيا آمريکا به ابوطالبي رواديد اعطا خواهد کرد يا خير گفت: از آنجايي که دفاتر سازمان ملل در نيويورک قرار دارند، ما ناچار به پذيرش نمايندگان کشورها هستيم.

