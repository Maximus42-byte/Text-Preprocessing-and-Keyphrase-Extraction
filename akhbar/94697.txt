الجزيره اسرائيل در تهديدها عليه ايران در صدد باج خواهي از آمريكااست 
تهران - شبكه الجزيره روز دوشنبه اعلام كرد كه رژيم صهيونيستي با
تهديدهاي خود مبني بر حمله نظامي به ايران ؛ در صدد باج خواهي از
واشنگتن است  
به گزارش ايرنا؛ در حالي كه "باراك اوباما" رييس جمهوري آمريكا و كاخ 
سفيد سرگرم فعاليت هاي سياسي در آستانه برگزاري انتخابات رياست 
جمهوري اين كشور هستند؛ اسرائيل با تهديدهاي مكرر مبني بر حمله نظامي 
عليه ايران مي كوشد از آمريكا كه در حال حاضر هيچ تمايلي براي ورود
به يك جنگ جديد در خاور ميانه را ندارد ؛ باج خواهي كند 
اين شبكه خبري افزود: جديدترين تهديد اسرائيلي ها سخنان اخير "آويگدور
ليبرمن " وزير خارجه اين رژيم  بود كه گفته است ؛ اسرائيل مستقلا در
باره پرونده هسته اي ايران تصميم گيري مي كند 
" ليبرمن اين سخنان را در حالي بيان كرد كه قرار است چند ساعت بعد
بنيامين نتانياهو رييس كابينه اسرائيل در واشنگتن با اوباما  ديدار و
گفت وگو كند  اين ديدار در چارچوب گفت وگوهاي راهبردي دو طرف برگزار
مي شود 
خبرنگار الجزيره در فلسطيني اشغالي در اين باره گفت : گفت وگوهاي راهبردي 
اخير بين واشنگتن و تل آويو از وجود اختلاف هايي در ديدگاه هاي اين دو
متحد در قبال چگونگ�� برخورد با پرونده هسته اي ايران پرده برداشت  
دو طرف مي كوشند در ديدار امروز خود در كاخ سفيد اختلاف ها در اين 
باره را حل و فصل كنند 
"دولت آمريكا معتقد است ؛ هنوز مجال براي فعاليت هاي ديپلماتيك با
هدف باز داشتن ايران از ادامه اجراي برنامه هسته اي تهران وجود دارد
 "
" واشنگتن به اسرائيل نسبت به پيامدهاي خطرناك هر گونه اقدام نظامي 
هشدار داده و خواستار خويشتنداري و هماهنگي قبلي در اين زمينه با
آمريكا شده است   اسرائيل كه از اين موضع گيري وانشگتن  ناراضي است ؛
مي گويد چنين برخوردهايي فشار بر تهران را كاهش مي دهد "
" تل آويو خواستار موضع تندتر آمريكا عليه ايران است و حتي قويا از
توسل به اقدام نظامي عليه اين كشور حمايت مي كند  به نظر مي رسد اين 
خواسته اسرائيل بيشتر شبيه نوعي باج خواهي است تا دولت اوباما كه 
سخت سرگرم مبارزات انتخاباتي است به اتخاذ موضعي روشن و تند عليه 
ايران وادار شود "
" آن گونه كه اخبار از داخل اسرائيل به بيرون درز كرده ؛ تل آويو
تصميم ندارد زمان حمله نظامي خود به تهران را از قبل به آمريكا اطلاع
دهد "
به گزارش الجزيره ؛ البته سقف انتظارات آمريكا از ديدار امروز
اوباما و نتانياهو بالاتر از قانع شدن اسرائيل براي تعويق حمله نيست  
 يكي از مقام هاي اسرائيلي در اين رابطه گفت : احتمالا اوباما از
نتانياهو مي خواهد حمله به ايران را تا پس از برگزاري انتخابات 
آمريكا به تعويق بيندازد زيرا آمريكا مايل نيست به جنگ جديدي در
خاور ميانه كشيده شود 
"اين در حالي است كه اسرائيل اخيرا دامنه رزمايش هاي نظامي خود را
گسترش داده و به گونه اي رفتار مي كند كه نشان مي دهد حمله نظامي 
عليه تهران قريب الوقوع است  "
" تل آويو همچنين مي كوشد اسرائيلي ها را از نظر رواني براي احتمال 
كشيده شدن به يك جنگ فراگير منطقه اي آماده كند  با اين حال اسرائيل 
همچنان لزوم اعمال تحريم هاي اقتصادي شديدتر عليه ايران را تكرار مي 
كند تا ملت ايران را به مرحله گرسنگي برساند "
" از سوي ديگر تل آويو خواستار كمك به مخالفان ايراني براي تضعيف 
نظام از داخل است   به هر حال چه اسرائيل در تهديدهاي خود عليه ايران 
جدي باشد و چه تهديدهاي اخير تل آويو صرفا نمايشي براي جلب توجه 
جهانيان به اين پرونده جنجالي باشد؛ شكي نيست كه اسرائيل مي خواهد
از متحد راهبردي خود يعني آمريكا باج بگيرد  "
