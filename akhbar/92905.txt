اوباما با اعزام 350 نظامی به عراق موافقت کرد
رئیس جمهوری آمریکا با اعزام 350 نظامی دیگر به عراق با هدف تامین امنیت سفارت واشنگتن در بغداد موافقت کرد.
به گزارش خبرگزاری مهر به نقل از روسیا الیوم، باراک اوباما رئیس جمهوری آمریکا با اعزام 350 سرباز آمریکایی به بغداد برای حفاظت از سفارت این کشور در عراق موافقت کرد.
جان کربی سخنگوی وزارت دفاع آمریکا با اعلام این خبر افزود: با اعزام این سربازان شمار نظامیان آمریکا برای تامین امنیت هیئت دیپلماتیک عراق به حدود 820 نفر افزایش می یابد.
وی در بخش دیگر سخنان خود گفت: اوباما طی هفته جاری با هم پیمانان خود در ناتو راهکار مقابله با گروه داعش و تشکیل ائتلاف بین المللی در این زمینه رایزنی خواهد کرد.
اظهارات جان کربی در حالی مطرح می شود که گروه تروریستی داعش فیلم کشتن دومین خبرنگار آمریکایی گروگان گرفته توسط این گروه را منتشر کرد
