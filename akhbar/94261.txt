اوباما پنجره حل سياسي هسته اي ايران بسرعت كوچك مي شود 
نيويورك - باراك اوباما با بيان اينكه تاكنون تحريم هاي زيادي عليه 
ايران اعمال شده است ؛ گفت : ايراني ها بايد بدانند كه تمام گزينه ها
مد نظر قرار دارد و پنجره حل سياسي مسئله بسرعت كوچك مي شود 
به گزارش ايرنا: اوباما  و ديويد كامرون نخست وزير انگليس پس از
ملاقات در كاخ سفيد با حضور در جمع خبرنگاران به بيان ديدگاههاي خود
در خصوص ايران ؛ افغانستان و مسايل اقتصادي پرداختند 
رييس جمهوري آمريكا گفت : ايران به تعهدات بين المللي در قبال برنامه 
هاي هسته اي خود بي اعتنا است اما معتقديم كه هنوز فرصت براي حل 
موضوع از طريق سياسي و ديپلماسي وجود دارد 
وي با بيان اينكه ما به اعمال تحريم هاي شديدتر عليه ايران ادامه 
خواهيم داد گفت : تحريم هاي اصلي و نفتي ايران در تابستان خواهد بود؛
براي اين كار جدي هستيم و طي روزهاي آينده از طريق پيام آن را به 
اطلاع ايران خواهم رساند 
رييس جمهور آمريكا در خصوص ادامه مذاكرات 1+5 با تهران گفت : ايران 
همواره تلاش مي كند كه مذاكرات را به تاخير بيندازد اما اكنون زمان آن 
فرا رسيده كه در مذاكرات خود جدي باشد 
او افزود:  ما تلاش خواهيم كرد تا از دستيابي ايران به سلاح هسته اي 
جلوگيري كنيم و اين مسئله براي جامعه جهاني مهم است و كساني آن طرف 
ميز نشسته اند؛ بايد اين نكته را دقيقا متوجه شوند 
