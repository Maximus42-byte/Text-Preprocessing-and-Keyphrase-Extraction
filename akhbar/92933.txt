 وزیر کشور: مبارزه با مواد مخدر اولویت کاری سال جدید است
 تهران-ایرنا-وزیر کشور و دبیرکل ستاد مبارزه با مواد مخدر ،انهدام شبکه های قاچاق مواد مخدر و مقابله با عوامل اصلی داخلی و بین المللی، ضربه زنی به بنیان های اقتصادی قاچاقچیان و فعال سازی کمیته شناسایی اموال و گسترش انسداد مرزها را از مهمترین اولویت های کاری در سالجاری عنوان کرد.

به گزارش روابط عمومی ستاد مبارزه با مواد مخدر، ˈ محمد رحمانی فضلی ˈ گفت: تمام برنامه هایی که در راستای سیاست‏های کلی مبارزه با مواد مخدر، ابلاغی از سوی مقام معظم رهبری (مدظله العالی) در سال گذشته تدوین شد، امسال باید اجرایی شوند.

وی دراولین دیدار خود با مدیران کل، مشاوران و کارکنان ستاد مبارزه با موادمخدر در سال جاری ، اظهار داشت :بزرگترین موضوع در حوزه اجتماعی که آسیب هم تلقی می شود اعتیاد و مواد مخدر بوده و ستاد مبارزه با مواد مخدر نیز متولی اصلی این حوزه است ، پس باید بیشترین تلاش را انجام دهیم.

رحمانی فضلی ادامه داد: مدیران و کارشناسان این حوزه دارای تجریه و نگاه های مختلفی هستند که باید از این تجارب در جهت بهبود وضعیت مبارزه با مواد مخدر استفاده و از گسترش این بلای خانمانسوز در جامعه جلوگیری کرد.

وزیر کشور،استمرار طرح اجتماعی کردن مبارزه با مواد مخدر و طراحی جامع به منظور نهادینه کردن رویکرد اجتماعی در امر مبارزه همه جانبه با مواد مخدر و روان گردان ها با مشارکت حداکثری مردم و مسوولان و اجرای طرح های ویژه جمع آوری خرده فروشان مواد مخدر و روان گردان ها در راستای کاهش دسترسی به مواد مخدر را از دیگر اولویت های کاری در امر مبارزه با مواد مخدر برشمرد.

رحمانی فضلی گفت :ارتقای تعاملات و تقویت همکاری ها با کشورها ، مجامع بین المللی در راستای کاهش کشت، تولید و قاچاق مواد مخدر، روان گردان ها و پیش سازها، ارائه حمایت های اجتماعی متنوع به منظور صیانت از معتادان بهبودیافته و خانواده آنان به ویژه آموزش های فنی و ح����فه ای، اشتغال و توانمندسازی، کاهش هزینه های درمان ، کاهش آسیب و افزایش دسترسی معتادان متقاضی درمان به خدمات درمانی مناسب و استاندارد با اجرای طرح شمولیت هزینه های ترک اعتیاد در بیمه های پایه و بستری را از دیگر اولویت های مهم ستاد در سال جاری است .

وی افزود: ایجاد مصونیت فرهنگی و اجتماعی در مردم در مقابل تهدید اعتیاد با بهره گیری حداکثری از ظرفیت رسانه ملی و سایر رسانه های مکتوب، الکترونیکی و فضای مجازی، استانداردسازی فعالیت سازمان های مردم نهاد ، راه اندازی شبکه ملی سمن های فعال در حوزه مبارزه با مواد مخدر، جمع آوری ، ساماندهی معتادان متجاهر ، پاکسازی محلات ا�� دیگر اولویت های کاری در مبارزه با مواد مخدر است .

وی با بیان اینکه در سال گذشته بیش از 70 درصد درگیری ها با قاچاقچیان در مناطق مرزی صورت گرفته است، گفت: در سال جدید باید تلاش کرد که قاچاقچیان نتوانند از سد آهنین نیروهای عملیاتی کشور عبور کنند، در واقع موضوع قاچاق در همان مرز باید جمع شود.

رحمانی فضلی اظهار داشت :با توجه به افزایش بودجه در سال جدید، باید خلاء 300 کیلومتری سراوان تا آخر شهریور ماه امسال حل شود، همچنین باید یادآور شد که فقط مسوول مرزها و داخل کشور خودمان هستیم و تعهدی در جاهای دیگر نداریم و اگر کاری انجام می دهیم کمک محسوب می شود، سازمان های بین ��لمل��ی نیز باید در این حوزه به وظایف خود عمل کنند، منابع و تجهیزات مورد نظر را تامین و حمایت های حقوقی لازم را انجام دهند.

وی در پایان بر آموزش، ایجاد اشتغال، تقویت مهارت های آموزشی، همکاری دستگاه ها و تحلیل و بررسی گزارشات، بازرسی مستمر از شوراهای هماهنگی مبارزه با مواد مخدر استان ها، گسترش فعالیت با کشورهای جهان به ویژه منطقه تاکید و از دست اندرکاران این حوزه قدردانی کرد.

