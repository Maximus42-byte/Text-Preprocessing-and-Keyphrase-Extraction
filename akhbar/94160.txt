نشریه دیپلمات آمريکا بايد حساب دين و سياست‌ ايران را از هم جدا کند
علي‌رغم اينکه رهبر ايران با استناد به قرآن و اسلام هميشه استفاده از سلاح هسته‌اي را ممنوع و خلاف شرع مي‌داند، باز هم واشنگتن از ترکيب اسلام و برنامه هسته‌اي در ايران، احساس خطر مي‌کند. با اين وجود با روي کار آمدن حسن روحاني بارقه‌هايي از اميد در غرب پديدار شده است.
به گزارش اشراف، مجله «ديپلمات» در گزارشي به قلم «کسنيا برگنتز» و «کارتيکا سيسيکومار» نوشت: دين در اکثر اوقات نقشي محوري و اغلب متناقض را در مباحثات مربوط به برنامه هسته‌اي ايران ايفا کرده است. به عنوان مثال رهبران ايران اغلب اوقات در استدلال خود مبني بر اين که در پي دستيابي به تسليحات هسته‌اي نيستند، به اسلام استناد مي‌کنند.
? رهبر ايران با استناد به اسلام، استفاده از سلاح اتمي را منع مي‌کند? 
مثلاً، آيت‌الله «علي خامنه‌اي» ، رهبر جمهوري اسلامي، فتوايي عليه سلاح‌هاي هسته‌اي صادر کرده و در سخنراني‌هاي خود در مورد سلاح‌هاي هسته‌اي مکرراً از دين استفاده نموده است، مثلاً در سال 2010 که اعلام کرد: «ما بارها گفته‌ايم که باورها و اصول دين ما، استفاده از چنين سلاح‌هايي را ممنوع کرده است چرا که آن‌ها نمادي از کشتار جمعي و نسل‌‌کشي هستند. و به همين دليل ما به سلاح‌ها و بمب‌هاي اتمي اعتقادي نداريم و در پي دست يافتن به آن‌ها نيستيم.»
? انتخاب روحاني ميانه‌رو ، بارقه‌هايي از اميد را در غرب بيدار ساخت? 
آيت‌الله العظمي «حسينعلي منتظري» نيز به شکلي مشابه، فتوايي عليه تملک يا خريد بمب هسته‌اي صادر کرده است. انتخاب اخير «حسن روحاني» ، که گمان مي‌شود يک روحاني سياسي نسبتاً ميانه‌رو باشد، بارقه‌هايي از اميد را در غرب بيدار ساخته و همه اميدوارند که دولت جديد ايران کمتر به ايدئولوژي‌هاي مذهبي پايبند باشد.
واکنش ايالات متحده به اين بيانيات نشانگر چگونگي طرز فکر امريکا در مورد رابطه ميان مذهب و سياست تسليحات هسته‌اي است. از سوي ديگر، جهان غرب اغلب از جنبه اسلاميِ جمهوري اسلامي، به عنوان دليل اصلي اين که چرا بايد ايران را از دستيابي به تسليحات هسته‌اي منع نمود، استفاده کرده است. از سوي ديگر، رهبران غربي در تلاشند تا از بيانيات ضد-هسته‌اي روحانيون اسلامي استفاده کنند. اين امر بر درک سطحي غرب از نقشي که مذهب در زندگي روزمره، خصوصاً در جوامع اسلامي، ايفا مي‌کند تأکيد داشته و منجر به انحراف سياست‌ها در قبال ايران مي‌گردد.
? اسلام ذره‌بين مناسبي است که مي‌توان از طريق آن رفتار جامعه ايران را مورد تحليل قرار داد? 
با وجود اين که جامعه ايران همانند کره شمالي بسته نيست، اما هنوز در نظر تحليلگران غربي ابهامات زيادي دارد. اسلام ذره‌بين مناسبي است که مي‌توان از طريق آن رفتار جامعه ايران را مورد تحليل قرار داد. اين نوع تحليل با طرز فکر وسيع‌تري که به ويژه پس از رويداد 11 سپتامبر تشديد شده است مطابقت دارد.
برخي محققان ما را تشويق مي‌کنند که ديدگاه‌هاي رهبران مذهبي در مورد سياست‌هاي کشور را جدي بگيريم. «گري سيک» ، که در دوران رياست جمهوري «جيمي کارتر» در شوراي امنيت ملي در مورد ايران تحقيق مي‌کرد، اعتبار قابل توجهي به سخنان آيت‌الله «خامنه‌اي» در زمينه منع استفاده از تسليحات هسته‌اي اعطاء مي‌دارد: «شايد مردم به عنوان مرجع تقليد شخصي خود از او پيروي نکنند، اما وقتي او فتوايي مرتبط با امنيت و کشور صادر مي‌سازد، هيچ‌کس قادر به مخالفت با وي نيست.»
? مذهب در سياست‌هاي خارجي ايران نقشي کليدي دارد? 
با اين حال محققان غربي که معتقدند مذهب در سياست‌هاي خارجي ايران نقشي کليدي را ايفا مي‌سازد، از مؤلفه‌هاي ديني آگاهند. بر اساس اين ديدگاه، ضروريت‌هاي ديني غيرمنطقي بوده و بنابراين کساني که اين ضروريات را سرمشق خود قرار مي‌دهند غير قابل بازدارندگي هستند.

«برنارد لوئيس» در اين زمينه مثال خوبي است، او مورخي است که به شکل وسيعي در زمينه اسلام و جهان عرب فعاليت کرده و به دولت‌هاي غربي و امريکا مشاوره داده است. «لوئيس» در يک سخنراني در سال 2008 به مخاطبان خود گفت که ايران «يک کشور مسلمان است، که در حال حاضر توسط يک حکومت ديني مسلمان اداره مي‌شود که سياست‌هاي خود را نه بر اساس منافع ملي ايرانيان، بلکه بر اساس منافع اسلام تدوين مي‌کنند.» او که سخنان خود را با اين منطق آغاز نموده بود، چنين نتيجه‌گيري کرد:
? روسيه و امريکا عليرغم داشتن سلاح اتمي، توانايي استفاده از آن را ندارند? 
«اگرچه روسيه و امريکا هر دو سلاح‌هاي هسته‌اي در اختيار داشتند، واضح بود که هرگز از آن استفاده نخواهند کرد، چون از ويراني قطعي متقابل در هراس بودند. هر يک از طرفين مي‌دانست که اگر به ديگر حمله نمايد نابود خواهد شد. اما براي کساني که در ايران حاکمند، ويراني قطعي متقابل نه تنها يک عامل بازدارنده نيست، بلکه يک انگيزه به شمار مي‌رود. آن‌ها احساس مي‌کنند که با چنين کاري روند ظهور منجي را شتاب خواهند بخشيد.»
ديگر ناظران ايران گمان نمي‌کنند که ملاحظات مذهبي نقش چندان تعيين‌کننده‌اي داشته باشند. به عنوان مثال «تيترا پارسي» ، سياست‌هاي تهران را مطابق با اصول تئوري روابط بين‌الملل رئاليسم مي‌داند: سياست‌ها براي حفظ و افزايش قدرت دولت ايران نسبت به دشمنانش اتخاذ مي‌گردند. «پارسي» در نخستين کتاب خود با عنوان «اتحاد خائنانه» چنين مي‌نويسد: «رهبران ايران هر قدر هم که تمايل به دنبال کردن اهداف ايدئولوژيک خود داشته باشند، باز هم در سياست‌هاي خارجي ايران هيچ نيرويي به اندازه ملاحظات ژئوپوليتيکي غالب نيست.»
?وقتي مذهب و سياست هسته‌اي با هم ترکيب مي‌شوند، واشنگتن احساس خطر مي‌کند? 
صرف‌نظر از اين که آيا به راستي اسلام شيعه روند تصميم‌گيري ايرانيان را هدايت مي‌سازد يا خير، نکته کليدي اينجاست که غربي‌ها، و به ويژه امريکايي‌ها، اغلب اوقات ديدگاه‌هاي ضد و نقيض در مورد نقش مذهب در زندگي روزمره دارند. مثلاً با وجود اين که وقتي ديگر کشورها مذهب و سياست هسته‌اي را با هم ترکيب سازند واشنگتن احساس خطر مي‌کند، اما سياستمداران امريکايي به راحتي تصديق مي‌کنند که باورهاي مذهبي آن‌ها بر تصميمات روزمره‌شان تأثيرگذار است.
