رئيس کميته روابط خارجي مجلس نمايندگان آمريکا:از بين بردن برنامه موشک‌هاي بالستيک ايران بايد هدف نهايي مذاکرات باشد
رئيس کميته روابط خارجي مجلس نمايندگان آمريکا با پرداختن به مذاکرات ايران و 1+5، «از ميان برداشتن توان ايران براي توليد تسليحات هسته‌اي» را هدف اوليه و «از بين بردن برنامه موشک‌هاي بالستيک ايران را» هدف نهايي مذاکرات دانست.
به گزارش جروزالم پست، «اد رويس» رئيس کميته روابط خارجي مجلس نمايندگان آمريکا با پرداختن به مذاکرات ايران و 1+5، «از ميان برداشتن توان ايران براي توليد تسليحات هسته‌اي» را هدف اوليه و از بين ��ردن برنامه موشک‌هاي بالستيک ايران را هدف نهايي مذاکرات دانست.
وي تاکيد کرد که هر چيزي غير از اين يک شکست براي آمريکا است.
«رويس» به تعريف موفقيت هاي آمريکا در مذاکره با ايران پرداخت و تصويب قانون ضدايراني در تابستان سال گذشته را بعنوان يک موفقيت ارزيابي کرد.
اين قانون که با رأي موافق 400 نماينده به تصويب رسيده بود، تحريم هاي سنگين تري را بر ضد فروش نفت ايران اعمال مي کرد.
براساس اين گزارش، «سناتور رابرت منندز»رئيس کميسيون روابط خارجي سنا نيز با بيان اينکه الان وقت وارد آمدن فشار ديگري بر ايران براي به نتيجه رساندن مذاکرات است، يک سري تحريم هاي جديد را در سنا پيشن��اد داد که اين بار با هشدار جدي اوباما مبني بر وتوي تحريم هاي جديد، اين پيش نويس هيچ گاه به صحن سنا نيامد.
منندز اما هيچگاه از موضع خود کوتاه نيامد و در جمع اعضاي بنياد دفاع از دموکراسي گفت، تصويب طرح وي در سنا براي اوباما و حتي رئيس جمهورهاي آينده آمريکا يک نعمت خواهد بود و از روبرو شدن آنها با گزينه فاجعه بار «جنگ با ايران و يا قبول اين کشور به عنوان يک قدرت هسته‌اي» جلوگيري مي کند.
اين سناتور تندروي آمريکاي پيش بيني کرد، با گذشت زمان، مقامات دولت آمريکا براي اعمال فشار بر تهران در مذاکرات هسته اي، مجدداً به پيش نويس طرح وي براي تحريم‌هاي بيشتر رجوع خواهند کرد و ��ين طرح به تصويب خواهد رسيد.
«کوين ساليوان» مدير اسبق ارتباطات رياست جمهوري آمريکا که گويا از نارضايتي جنگ طلبان از قرار گرفتن پرونده هسته اي ايران در مسير مذاکره مطلع شده بود و قصد نداشت بيش از اين موجبات نارضايتي لابي قدرتمند صاحبان صنايع نظامي آمريکا را برانگيزد، در واکنش به سخنان مندز گفت: «آمريکا تنها پاي موافقت نامه اي را امضاء مي‌کند که به صورت موثر، توان ايران را براي دست يابي به سلاح هسته‌اي محدود کند.»
«ساليوان» البته از عملکرد مذاکره کنندگان کشور خود نيز دفاع کرد و گفت: «تصور کنيد اگر موافقت نامه ژنو منعقد نشده بود، الان در چه وضعيتي بوديم. دولت اوبا��ا شانس رسيدن به يک موافقت نامه قابل اجراء را قرباني هدف ايده آل برخي براي نابودي کامل برنامه هسته اي ايران نخواهد کرد.» 
