گزارش  فرانس پرس از نامزدي حسن روحاني در انتخابات رياست جمهوري ايران 
تهران - خبرگزاري فرانسه از تهران گزارش داد:حسن روحاني مذاكره كننده 
ارشد هسته اي سابق ايران روز پنجشنبه به رقابت هاي انتخاباتي براي 
جانشيني 
محمود احمدي نژاد رييس جمهوري فعلي اين كشور پيوست  
به گزارش اين خبرگزاري - روحاني 64 ساله كه رياست هيات مذاكره كننده 
هسته اي نسبتا ميانه رو را در دوره سيدمحمد خاتمي رييس جمهور سابق اصلاح
طلب پيش از به قدرت رسيدن احمدي نژاد در سال 2005 ميلادي برعهده داشت -
به  رقباي شركت كننده در انتخابات ماه ژوئن (24خرداد) ملحق شد 
احمدي نژاد كه پس از روي كارآمدنش - روحاني را بركناركرد- طبق قانون 
مجاز نيست براي سومين بار در انتخابات شركت كند 
حسن روحاني در سال 2003 ميلادي رياست مذاكرات هسته اي ايران با غرب 
را بر عهده داشت كه طي آن تهران در مورد تعليق تلاش هسته اي موافقت 
كرد كه اين تعليق حدودا دوسال بطول انجاميد 
روحاني طي يك سخنراني در تهران خطاب به حاميانش وعده داد در صورت 
انتخاب - با ترميم روابط با جامعه بين المللي - اقتصاد وخيم  كشورش را
نجات خواهد داد 
وي همچنين از كاهش شديد ارزش ريال طي سال گذشته در مواجهه با تحريم هاي 
اتحاديه اروپا و آمريكا كه صادرات نفتي ايران و سيستم بانكي را هدف 
قرار داد-سخن گفت  
به گزارش خبرگزاري فرانسه -  صلاحيت تمامي نامزدهاي انتخاباتي بايد توسط
شوراي نگهبان كه محافظه كاران مذهبي منصوب شده از سوي آيت الله علي 
خامنه اي رهبر عالي ايران آن را اداره مي كنند- تاييد شود 
اين شورا تا 22 ماه مه (اول خرداد)  فهرست نهايي نامزدها را اعلام 
خواهد كرد 
ديگر نامزدهاي اين انتخابات - علي اكبر ولايتي است كه از سال 1981 تا
1997 ميلادي وزيرخارجه بود و اكنون مشاور امور خارجي (آيت الله ) خامنه 
اي (مقام معظم رهبري ) است و محمد باقر قاليباف فرمانده نيروي انتظامي كه 
اكنون شهردار تهران است  
به گفته ي بستگان نزديك خاتمي و اكبر هاشمي رفسنجاني هيچكدام در
انتخابات شركت نخواهند كرد ولي محمد رضا عارف معاون اول رييس جمهور در
دوره خاتمي  تمايلش را براي نامزدشدن ابراز كرده است  
