قابلیت‌های عملیاتی بزرگ‌ترین پهپاد کشور 
 وزیر دفاع در تشریح ویژگی‌های پهپاد جدید ساخت وزارت دفاع گفت:"فطرس" دارای شعاع عملیاتی تا ۲۰۰۰ کیلومتر، سقف پرواز ۲۵۰۰۰ پا و قابلیت ۱۶ تا ۳۰ ساعت پرواز مداوم است.

به گزارش اداره‌کل تبلیغات دفاعی وزارت دفاع، سردار حسن دهقان وزیر دفاع و پشتیبانی نیروهای مسلح،‌ در مراسم رونمایی از پهپاد فطرس در جمع خبرنگاران، ضمن گرامیداشت سالروز حماسه آزادسازی سوسنگرد و پاسداشت یاد و خاطره شهدای عظیم‌الشأن این حماسه جاوید، با اشاره به راهبرد وزارت دفاع در روزآمدسازی تجهیزات و امکانات مور�� نیاز نیروهای مسلح، گفت: هواپیمای بدون‌سرنشین فطرس که امروز شاهد رونمایی از آن بودید، به دست توانمند متخصصان اقتدارآفرین شرکت صنایع هواپیماسازی ایران وابسته به سازمان صنایع هوایی وزارت دفاع و با همکاری شرکت‌های دانش‌بنیان و مراکز دانشگاهی کشور، متناسب با نیازهای نیروهای مسلح کشورمان طراحی و ساخته شده است.

قابلیت‌های عملیاتی بزرگ‌ترین پهپاد کشور

وزیر دفاع افزود: این پهپاد راهبردی با محموله خود دارای شعاع عملیاتی تا 2000 کیلومتر، سقف پرواز 25000 پا و قابلیت 16 تا 30 ساعت پرواز مداوم قادر است علاوه بر مأموریت‌های شناسایی و مراقبت با مسلح شدن به موشک‌های هوا ��ه سطح و ��نواع راکت‌ها، مأموریت‌های رزمی را انجام دهد.

سردار دهقان گفت: مواظبت از مرزهای دریایی و خشکی، دیده‌بانی از خطوط لوله‌های نفتی، مخابراتی، کنترل ترافیک جاده‌ها، دیده‌بانی مناطق حادثه دیده در زلزله، آتش‌سوزی و سیل، محیط بانی برای حفاظت از محیط زیست و ارسال فیلم و عکس‌های دقیق در تمام طول مدت مأموریت از قابلیت‌های پهپاد فطرس است.

وزیر دفاع با بیان اینکه اعتبارسنجی این هواپیما در تخصصی‌ترین آزمایشگاه‌ها و مراکز تست در کشور با موفقیت صورت گرفته است، گفت: تست‌های زمینی استاندارد بین‌المللی، در سرعت کم، متوسط و بالا و تست پروازی با موفقیت و فراتر از اهداف طراحی، حاصل شده است.

سردار دهقان این دستاورد مهم و افتخارآفرین را که در سایه اتکا به توانمندی بومی کشور به منصه ظهور رسیده نماد دیگری از اراده فرزندان دانشمند و مجاهد ملت ایران در وزارت دفاع دانست که با توکل به خدا و توسل به ائمه اطهار(سلام الله علیهم)، نبوغ و خلاقیت خود گام بلند دیگری در عرصه فناوری هواپیمای بدون سرنشین در کشور برداشتند و نشان دادند تحریم‌های دشمنان نمی‌تواند مانعی در مسیر تعالی و پیشرفت صنایع دفاعی ایجاد کند.

وی با اشاره به نقش پهپادها به عنوان مهم‌ترین عناصر صحنه نبرد آینده، تصریح کرد: وزارت دفاع امروز با طراحی و ساخت انواع پهپادهای آفندی، ��دافندی و شناسایی در این فناوری پیچیده به خودکفایی رسیده است.

وزیر دفاع با قدردانی از تلاش در خور تحسین و همت بلند متخصصین زبده و کارآمد سازمان صنایع هوایی وزارت دفاع در طراحی و ساخت انواع پرنده های مورد نیاز کشور به ویژه دست اندرکاران طراحی و ساخت پهپاد فطرس این موفقیت درخشان را به محضر فرماندهی معظم کل قوا، نیروهای مسلح و ملت شریف ایران تبریک گفت و تصریح کرد: مدل‌ها و طرح‌های متعددی را در حوزه پهپاد در دست تحقیق و بررسی داریم که متناسب با نیاز دفاعی کشور آن را به محصول تبدیل خواهیم کرد.


