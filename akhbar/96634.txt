بي  بي سي : فضاي اين دوره از انتخابات پر از ابهام است 
 فضاي اين دوره از انتخابات 
رياست جمهوري در مقايسه با دوره هاي گذشته پر از ابهام است  
به گزارش گروه اخبار ايران در رسانه هاي جهان - بي بي سي در گزارشي 
به شرح زير افزود: توصيه هاي رهبر ايران در آستانه نام نويسي 
كانديداهاي رياست جمهوري - تاكيد بر مشاركت بالاي مردم و برگزاري سر
موقع انتخابات  
ارگاني كه توانايي به تعويق انداختن انتخابات را دارد دولت است   اين 
عكس هاي رييس جمهوري در كنار اسفنديار رحيم مشايي كانديداي احتمالي 
طرفداران دولت در اروميه است  
احمدي نژاد از سوي منتقدانش متهم شده در تلاش است اسفنديار رحيم مشايي 
را رييس جمهوري بعدي ايران كند و شخصا تبليغات انتخاباتي گسترده اي را
براي او به راه انداخته حتي پيش از اينكه صلاحيتش تاييد شود 
در چند روز گذشته مخالفان دولت در رسانه ها مدعي شدند اگر صلاحيت 
نامزد حاميان دولت تاييد نشود ممكن است دولت در روند انتخابات اخلال 
ايجاد كند 
رهبر ايران امروز بارها به لزوم تبعيت از قانون تاكيد و با انتقاد از
حوادت گذشته از نامزدها خواست در مقابل نتيجه انتخابات تحمل داشته 
باشند 
وب سايت اكبر هاشمي رفسنجاني هم اخيرا حال و هواي انتخابات گرفته است 
رفسنجاني در آخرين موضع گيري اش گفته است بدون موافقت رهبري وارد عرصه 
نخواهد شد چون اگر رهبر ايران موافق نباشد نتيجه اي كه به بار مي آيد
معكوس خواهد بود 
اين مشابه پاسخ محمد خاتمي در جواب آنهايي كه مي خواهند رييس جمهور پيشين 
پا به ميدان رقابت بگذارد 
دو چهره شاخص مورد نظر اصلاح طلبان حضورشان را منوط به موافقت ضمني 
رهبر كردند 
در دوره هاي انتخاباتي پيشين از هفته ها قبل از روز ثبت نام نامزدهاي 
اصلي جناح ها مشخص بودند اما حالا دو رييس جمهوري پيشين نگران رد صلاحيت 
خودشان هستند و رييس جمهوري فعلي نگران رد صلاحيت نامزد پيشنهادي اش  
فضاي اين دوره انتخابات در مقايسه با دوره هاي گذشته پر از ابهام است 
ابهامي كه سايه اش تا آستانه شروع ثبت نام نامزدها بر صحنه سياسي 
ايران گسترده است  
