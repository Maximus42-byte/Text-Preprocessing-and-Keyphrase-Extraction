واشنگتن  پست :دولت اوباما نبايد عجولانه در قبال تحولات جديد ايران سياستگزاري كند
تهران -واشنگتن پست نوشت :تا زماني كه ايران علاقمند به عمل به تعهداتش 
در مورد برنامه هسته اي - حمايت از تروريزم وساير فعاليتهايش نشده 
است - بنيان سياستهاي امريكا در قبال ايران نبايد دستخوش تحول گردد
حتي اگر دولت "اوباما" به "روحاني " دسترسي پيدا كند و به گشايش هاي 
جديد ديپلماتيك با ايران برسد 
روزنامه واشنگتن پست روز چهارشنبه درمطلبي در ستون نظرياتش به قلم "
مايكل سينك "درخصوص انتخاب رييس جمهور جديد در ايران نوشت :
انتخاب "حسن روحاني " به  رياست جمهوري ايران دو نوع واكنش در امريكا
در پي داشته است : برخي پيروزي روحاني راطغيان اصلاح طلبي در ايران مي 
شناسند و از دولت "اوباما" مي خواهند زير پر و بال روحاني را گرفته 
و اورا تقويت كند نظير همان كاري كه "بيل كلينتون " درسال 1997 در
مورد سيد "محمد خاتمي " رئيس جمهور اسبق اصلاح طب ايران انجام داد 
اما گروههايي ديگر هم هستند كه گمانشان بر اين است كه اين انتخاب 
ترفند مكارانه رهبرعالي اير ان آيت الله "علي خامنه اي " است براين مبنا
كه او با  اين هدف كه به نوعي از لجنزار مرداب فشار تحريمها بيرون آيد
چهره اي خندان را به جهان معرفي كرد تا از طريق وي با ابزار ديپلماسي 
زمان بخرد و در اثناي آن فعاليت هسته ايش را توسعه دهد 
اينك چالشي كه اوباما در اين تحول جديد با آن روبروست اين  است كه 
هنوز نمي داند پيرو كداميك از تحليلهاي فوق سياستهايش در قبال تحول جديد
در ايران را شكل بدهد 
   اوبامانه مي تواندقائل به اين نظريه باشدكه فشارهاي بين المللي 
اثرخود را روي ايران گذاشته وتغييري كه انتظار آن مي رفت را محقق 
ساخته است و نه مي تواند صرفا" بر مبناي وهم و گمان از بار فشارهاي 
طاقت فرسا بر ايران بكاهد 
برخلاف "محمود احمدي نژاد"- كه در زمان انتخاب شدنش فردي ناشناخته براي 
غرب بود-  روحاني فردي است كه امريكا و متحدانش شناخت نسبتا"خوبي از
وي دارند   
با توجه به شناختي كه از سوابق كاري روحاني در دست است - بعيد به نظر
مي رسد روحاني يك اصلاح طلب باشد بلكه برعكس يك خودي برخاسته از درون 
دستگاه حاكم است كه نقشي كليدي در پيشبرد برنامه هسته اي و  فعاليت 
هاي منطقه ايران وحتي نقشي در سركوب هاي داخلي داشته است  
او در و اقع با ابزار ديپلماسي و واقع بيني و عمل گرايي درخدمت اهداف 
رژيم كار كرده است و ابدا" اهداف كاريش ايجاد تغيير و اصلاحات نيست  
او خود بيان كرده كه چگونه توانسته است در زماني كه رهبري تيم مذاكره 
كننده هسته اي ايران را برعهده داشت با استفاده از ابزارديپلماسي 
زمان بخردو درمدت زماني معين فضا وفرصت لازم براي نصب سانتريفيوژها را
خلق نمايد 
البته اين به معناي آن نيست كه تنگناها وفشارهاي اقتصادي موجود
زمينه لازم رابراي ارتقاء جايگاه سياسي روحاني فراهم نمود و او به اين 
احساس رسيد كه حقيقتا"نياز به ايجاد تغيير هست  
اگر چنين باشد اين سوال مطرح مي شود كه آيا به او قدرت ايجاد تغيير
داده خواهد شد و يا به عبارتي اصلا" رهبر عا لي ايران به اين درك لازم 
رسيده كه اينك زمان تغيير است تا به روحاني وكالت دهد اين تغيير و تحول 
را در كشور ايجاد كند   رهبر ايران كلام آخر را در همه تصميم سازيهاي 
مهم كشور ازجمله برنامه هسته اي وساير موضوعات در حيطه منافع ملي و
يا مذاكره با امريكا را به زبان مي آورد 
اگر به عنوان نمونه به روحاني اجازه داده شود رئيس تيم مذاكرات هسته 
اي را كه "سعيد جليلي " است با فرد ديگري جابجا كند ونيز رهبران زنداني 
جنبش مخالفان را از حصر خانگي آزاد كند و درموضوعات راهبردي ايران 
مانند مسئله سوريه قدرت تصميم گيري داشته باشد در آن صورت مي توان به 
اين اصل قائل شد كه در مقايسه با مقامهاي سلفش - روحاني از اقتدار و
اختيارات بيشتري برخوردار است  
در غير اين صورت روحاني در باتلاق چالش قدرت با طيفي گسترده از نخبگان 
خواهد افتاد و يا پردردسرتر از آن ترقي و تعالي جايگاه سياسي آن از
ديدگاه همه بدخواهان داخلي و خارجي نوعي رد گم كردن تلقي خواهد شد 
اما ظاهرا" اوباما منتظر نخواهد ماند تا ببيند اين پويايي درون رژيم 
ايران به چه كيفيت جريان خواهد داشت  اوباما بايد منطبق با اقتضائات 
روز سياست آمريكا تصميم سازي كند:نه تصميمي عجولانه اتخاذ كند و نه 
تصميم گيريهايش را به تاخير افكند  
در اين منظر دولت اوباما بايد بر اعمال و اقدامات ايران متمركز شود
نه اراده اش براي مسئوليت پذيري   
تا زماني كه ايران علاقمند به عمل به تعهداتش در مورد برنامه هسته اي 
- حمايت از تروريزم وساير فعاليتهايش نشده است - بنيان سياستهاي 
امريكا در قبال ايران نبايد دستخوش تحول گردد حتي اگر دولت اوباما به 
روحاني دسترسي پيدا كند و راههاي گشايش هاي جديد ديپلماتيك با ايران 
را بيابد 
درواقع تا زماني كه ايران سياست هايش را تعديل نكرده است واشنگتن هم 
بايد محكم تر مقابل آن بايستد به خصوص با توجه به عمق مداخلات ايران 
در سوريه كه تا به حال از سوي واشنگتن بي پاسخ مانده است  
اگر واقعا"روحاني به تغيير در سياستهاي ايران ايمان دارد بايد براي 
پيشبرد آن بر دستگاه حاكم ايران بقبولاند كه اين سياستها چاره اي جز
متحول شدن ندارد وگرنه هزينه هاي غيرقابل جبراني بر ايران تحميل خواهد
كرد 
بهترين راه براي تقويت كساني كه در ايران اميدوار به تغيير راهبرد ايران 
هستند اينست كه هزينه هاي اين راهبردبراي همگان به وضوح روشن و تبيين 
شود  
تخفيف دادن فشارها بر رژيم ايران درپاسخ به انتخابات -نتيجه اي عكس 
خواهد داد وحامل اين پيام غلط براي (آيت الله )خامنه اي خواهد بود كه 
خيلي راحت به هدفش مي رسد بدون آنكه ناگزير باشد تغييري غير واقعي در
راهبردش بدهد 
مردم ايران با انتخاب روحاني به وضوح فرياد زدند و اعلام كردند كه 
خواهان تغيير در كشورشان هستند  
در اين معنا امريكا و متحدانش هم با مردم ايران همصدايند  ما هم 
مشتاق تغيير در ايرانيم  تغييري كه از خصومت ها در سياست ها ي ايران 
بكاهد 
