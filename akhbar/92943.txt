ورود 1800 تفنگدار آمریکایی به بحرین
 العالم - یک هزارو 800 تفنگدار نيروي دريايي آمريكا با ناو جنگي "USS Bataan " وارد بحرين شدند.

به گزارش پایگاه خبری شبکه العالم، ناوگان پنجم نيروي دريايي آمريكا متشكل از 4200 نظامي آمريكايي، تعدادي ناو هواپيما بر و زيردريايي هاي جنگي و رزمناو و همچنین بيش از 70 جنگنده و نيز تعدادي بمب افكن و هواپيماهاي سوخت رسان، در پايگاه هوايي "شيخ عيسي" مستقر است.

بحرين، مقر ناوگان پنجم آمريكا به شمار مي رود و بدین ترتیب شمار تفنگداران آمریکایی مستقر در بحرین به 6 هزار نفر می رسد.

منابع خبری درباره دلیل انتقال این تعداد تفنگدار آمریکایی که گفته شده به طور "موقت" به بحرین رفته اند، خبری منتشر نکرده اند.

به نوشته منامه پست، "نبيل رجب" فعال حقوق بشر بحريني پيشتر در واكنش به اقدام وزارت امور خارجه بحرين در اخراج "تام مالينوسكي" معاون وزير امور خارجه در امور دموكراسي و حقوق بشر آمريكا در دو هفته پيش، گفته بود كه روابط ميان بحرين و آمريكا را وزارت دفاع آمريكا - و نه وزارت امور خارجه بحرین - مديريت مي كند.
