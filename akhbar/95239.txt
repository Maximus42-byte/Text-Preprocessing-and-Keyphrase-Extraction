آسوشيتدپرس : روحاني مي گويد نامه اوباما مثبت بود
 "حسن روحاني " روز
چهارشنبه در مصاحبه با شبكه خبري ان  بي  سي آمريكا گفت : وي نامه اي 
"مثبت و سازنده " از "باراك اوباما" رئيس جمهوري امريكا دريافت كرده 
كه در آن انتخاب وي به عنوان رئيس جمهوري ايران تبريك گفته شده است  
بر اساس ترجمه يك كليپ از اين مصاحبه كه پيش از پخش كامل آن در اواخر
چهارشنبه انتشار يافت - روحاني گفت : "اين اقدام مي تواند به منزله 
برداشتن گام هاي زيركانه و كوچك به سمت آينده اي بسيار مهم باشد" 
ان  بي  سي به طور جداگانه از روحاني نقل كرد كه دولت وي هرگز سلاح
هسته اي توليد نخواهد كرد و وي اختيار كامل دارد با غرب در مورد
مناقشه هسته اي توافق كند 
روحاني قرار است هفته آينده نخستين حضور خود را در صحنه جهاني به 
عنوان رئيس جمهوري ايران انجام داده و در مجمع عمومي سازمان ملل در
نيويورك حاضر شود 
مقامات امريكا اميدوارند- شاهد علائم بيشتري از گرم شدن روابط ايران 
با غرب باشند و خط مشي ميانه روتري از ايران در مذاكرات آتي در مورد
برنامه هسته اي ايران ببينند 
اما "جي كارني " سخنگوي كاخ سفيد گفته است كه هنوز هيچ برنامه جاري 
براي ملاقات روحاني و اوباما در سازمان ملل وجود ندارد 
روحاني گفت : در نامه اوباما برخي از مسائل كه موجب نگراني رئيس 
جمهوري امريكا است - مطرح شده و وي به نكات مطرح شده پاسخ داده است  
وي با اشاره به اينكه "از ديدگاه من - لحن اين نامه مثبت و سازنده 
بود"- افزود: رهبران جهان نبايد تحت نفوذ گروهاي فشار قرار گيرند 
ان  بي  سي گفت كه اين مصاحبه روز چهارشنبه در تهران انجام شده است 
