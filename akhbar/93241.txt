تهدید مخالفان اوکراین به اشغال دوباره ساختمان شهرداری کی یف
تهران - ایرنا - صدها تن از معترضان مخالف دولت اوکراین روز یکشنبه تهدید کردند اگر اتهامات جنایی علیه همه فعالان سیاسی بی درنگ لغو نشود، ساختمان شهرداری شهر کی یف را دوباره اشغال خواهند کرد.

به گزارش خبرگزاری فرانسه از کی یف، این تهدید تنها ساعاتی پس از تخلیه ساختمان شهرداری شهر کی یف از طرف مخالفان اعلام شد.

ˈآندری ایلنکوˈ از قانونگذاران حزب ملی گرای مخالف دولت اوکراین موسوم به ˈآزادیˈ به خبرنگاران گفت: به مقامات اولتیماتوم می دهیم که چنانچه از معترضان به طور کامل �� بی قید شرط اعاده حیثیت نکنند، ساختمان شهرداری کی یف را دوباره تصاحب خواهیم کرد.

در حالی که حدود 500 نفر در مقابل ساختمان شهرداری شهر کی یف تجمع کرده بودند، وی هشدار داد که موعد این اولتیماتوم ظرف چند ساعت به سر می آید.

ساختمان شهرداری شهر کی یف از ماه دسامبر (آذر ماه) در قالب بخشی از ناآرامی های ضد دولتی که اوکراین را برای نزدیک به سه ماه درگیر کرده است، در اختیار مخالفان بود.

اما مخالفان امروز (یکشنبه) در ازای آزادی تمامی معترضان بازداشت شده در جریان اعتراضات اوکراین، این ساختمان را ترک کردند.

تخلیه ساختمان شهرداری شهر کی یف، یکی از شروط تعیین شده د�� قانون عفوی ب��د که اوایل ماه جاری به تایید ˈویکتور یانوکوویچˈ رییس جمهوری اوکراین رسید. یانوکوویچ با امضای این قانون وعده داد که به مطالبات مخالفان برای آزادی بازداشت شدگان و لغو اتهامات وارده علیه آنها توجه کند، اما تنها به شرطی که بخش هایی از شهر کی یف از کنترل معترضان خارج شود.

بر اساس این گزارش ، مساله یادشده سبب دلهره و نگرانی معترضان اوکراینی شده است، زیرا هنوز هیچ نشانی از تحقق مطالبات اصلی مخالفان از جمله اصلاح قانون اساسی و تشکیل دولت جدید به چشم نمی خورد.

اوکراین از ماه نوامبر سال گذشته میلادی (آبان/ آذر1392) به دلیل امضا نکردن توافق تجارت آزاد با اتحادیه اروپا توسط رییس جمهوری این کشور به صحنه اعتراضات مردمی و خشونت بار تبدیل شده است. 


