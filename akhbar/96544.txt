انديشكده  رند: اوباما بايد ابتكارهاي ايران را جدي بگيرد
تهران - انديشكده آمريكايي "رند" با بررسي دلايل "تغيير لحن ايران " از
ديدگاه خود- تاكيد كرد: باراك اوباما رييس جمهوري آمريكا بايد به 
ابتكارهاي ايران "قهرمانانه " پاسخ دهد و به نوبه خود نرمش نشان دهد 
در مقاله "عليرضا نادر" تحليلگر ارشد سياست بين المللي اين انديشكده 
آمده است : اگر سخنان رهبر عالي ايران يك شاخص راهنما باشد- چرخش به سمت 
ديپلماسي انجام مي شود 
در ادامه گزارش آمده است : رهبر عالي ايران كه از ديرباز حامي و طرفدار
"مقاومت " در برابر آمريكا بوده - از سياست "نرمش قهرمانانه " سخن مي 
گويد و از حسن روحاني رييس جمهوري جديد به دليل رويكرد "قهرمانانه " و
"ماهرانه " دولت در زمينه سياست خارجي تمجيد مي كند 
سيگنال هاي مثبت از سوي ايران به آمريكا با سرعت و شتاب مي رسد  در
هفته هاي اخير- روحاني و وزيرانش يك مقاله به شدت آشتي جويانه در
واشنگتن پست منتشر كرده است - نامه هايي با باراك اوباما رييس جمهوري 
آمريكا مبادله شده - با شبكه "ان بي سي نيوز" گفتگو كرده - پيام هاي 
تبريكي در توئيتر به مناسبت سال نوي يهودي ارسال كرده است و در آستانه 
نشست اين هفته مجمع عمومي سازمان ملل زندانيان سياسي را آزاد كرده 
اند 
در ادامه گزارش اين پرسش مطرح شده كه آيا جمهوري اسلامي كه در سال هاي 
اخير بيشتر با تقبيح شديد "شيطان بزرك " و انكار هولوكاست شناخته شده 
است - نرم خو شده است ؟
(آيت الله ) خامنه اي حتي ممكن است چند شگفتي ديگر در آستين داشته باشد كه 
 ممكن است امتيازهايي در ارتباط با برنامه هسته اي يا آزادي افراد
بيشتري در داخل كشور باشد 
اما البته ناديده گرفتن جزييات ممكن است بعدها دردسرساز شود و زمينه 
ها و دلايلي براي ترديد و بدگماني درباره اقدامات رژيم وجود دارد 
براي اظهار نظر قطعي در اين زمينه زود است   اما يك سوال كليدي باقي 
مي ماند كه عامل اين تغيير لحن در تهران چيست ؟ جايگزيني محمود احمدي نژاد
كه تنش با غرب مشخصه دوره هشت ساله اش بود با روحاني - نمي تواند به 
تنهايي اين مساله را توضيح دهد 
نويسنده اينگونه پاسخ داده است : جمهوري اسلامي با يك بحران موجوديتي رو
به رو است و مطابق با آن واكنش نشان مي دهد 
مشكلات (آيت الله ) خامنه اي سال 2009 و با انتخاب مجدد احمدي نژاد آغاز
شد- زماني كه ميليون ها ايراني از جمله مير حسين موسوي ديگر نامزد
برجسته انتخابات - انتخابات را تقلبي دانستند- ايران با بزرگترين 
تظاهرات از سال 1979 تاكنون رو به رو شد 
(آيت الله ) خامنه اي و سپاه پاسداران با زور عريان واكنش نشان دادند و
موسوي همراه هزاران ايراني ديگر زنداني شدند- اما واكنش خشونت آميز
رژيم تنها منجر به زيرزميني شدن نارضايتي عميق مردم و ايجاد شكاف در
جمهوري اسلامي شد 
سپس احمدي نژاد اوضاع را حتي بدتر از اين كرد  سياست هاي اقتصادي اش 
موجب افزايش تورم و بيكاري شد و همچنين مزاحمت هايي براي (آيت الله )
خامنه اي كه از انتخاب مجدد او حمايت كرده بود - ايجاد كرد 
اما بيشتر از اين در راه بود  موضع آشتي ناپذير ايران در برنامه هسته 
اي به تحريم هاي بي سابقه اي منجر شد و زندگي ميليون ها ايراني را به 
مخاطره انداخت   كاهش شديد صادرات نفت - كاهش ارزش پول ملي و افزايش 
شديد قيمت ها موجب يك توفان اقتصادي شد 
رهبران ايران از جمله (آيت الله ) خامنه اي نمي توانستند به شعله ور شدن 
جهان عرب در پيرامون آنها بي تفاوت باشند  درباره دلايل "بهار عربي " مي 
توان بحت كرد اما بدون شك بيكاري - سركوب اجتماعي و فساد در ايجاد شورش 
در تونس - مصر- بحرين و سوريه نقش داشت  
(آيت الله ) خامنه اي و حاميانش ممكن است قيام هاي عربي را به عنوان 
"بيداري اسلامي " با هدف شكستن "يوغ" آمريكا توصيف كرده باشند- اما ذهن 
هاي هوشمندتر در تهران حتما به حقيقت پي برده اند كه رژيم هاي 
اقتدارگرا مي توانند با خشونت سرنگون شوند  رهبران ايران كه 
ميلياردها دلار براي تقويت بشار اسد در سوريه هزينه كرده اند- خوب از
خطرات يك جامعه خشمگين آگاه هستند 
يكي از اين مقامات هوشمند ايراني روحاني است و درك مي كند كه تنها
كاهش تنش ها بر سر برنامه هسته اي - مي تواند حكومت ديني ايران را نجات 
دهد  سيگنال هاي مثبت دولت او بر اين موضوع گواهي مي دهد و اكنون به 
نظر مي رسد كه روحاني حمايت (آيت الله ) خامنه اي را نيز پشت سر خود
دارد 
البته رهبر عالي ايران احتمالا در تمام اين مدت از بحران رژيم آگاه بوده -
اما اين آگاهي را پشت لفاظي ها و شعارهاي انقلابي پنهان كرده است  
(آيت الله ) خامنه اي مانند بسياري از سياستمداران نمي خواهد بپذيرد كه 
اشتباه كرده است   به اين منظور - انتخاب روحاني براي رهبر مفيد است  
روند نوشته است : بنابر اين - معناي اين حرف ها براي آمريكا چيست ؟
واشنگتن با فرصت منحصر به فردي براي مذاكره در زمينه اعمال محدوديت بر
برنامه هسته اي ايران رو به رو است   اما مذاكرات احتمالا دشوار و
طولاني خواهد بود 
نويسنده افزوده است : (آيت الله ) خامنه اي به آساني كوتاه نمي آيد- زيرا
هر گونه نرمشي بايد يك سازش "قهرمانانه " براي نفع رژيم باشد  بسياري 
از تحليلگران و سياستگذاران آمريكايي اين پرسش را مطرح خواهند كرد كه 
اگر فشار كارگر مي افتد چرا فشار بيشتري وارد نكنيم ؟
جمهوري اسلامي در بحران است و واشنگتن اين قدرت را دارد كه (آيت الله )
خامنه اي را بيشتر در تنگنا قرار دهد  اما اين كار پايان تلاش هاي 
هسته اي تهران را تضمين نمي كند- بويژه اگر رژيم به اين نتيجه برسد كه 
از مذاكرات چيزي عايدش نمي شود  اگر كه افسونگري روحاني به نتيجه 
نرسد- تندروهاي رژيم از اين فرصت به نفع خود استفاده مي كنند و اين 
فاجعه بار خواهد بود 
اوباما در اين هفته گفت كه بايد صداقت روحاني را آزمايش كند  اما او
بايد كاري بيش از آزمايش انجام دهد- بايد به ابتكارهاي ديپلماتيك 
ايران "قهرمانانه " پاسخ دهد و به نوبه خود نرمش نشان دهد  اما رييس 
جمهوري آمريكا بايد ابتدا به روشني مشخص كند كه از تهران چه مي خواهد 
فقط امتيازهايي درباره مساله هسته اي يا درباره گستره وسيع تري از
مسائل - از نقش ايران در سوريه و افغانستان گرفته تا حمايت تهران از
گروههايي مانند حزب الله ؟ چه سطحي از همكاري ايران براي شروع برچيدن 
تحريم ها كافي خواهد بود؟
اختلافات آمريكا با جمهوري اسلامي واقعي و عميق هستند و شكاكان در هر
دو طرف موانع بزرك سياسي ايجاد خواهند كرد  نمي توان از روحاني انتظار
داشت همه چيز را تغيير دهد و اگر اقتصاد ايران بهبود يابد يا شكاف هاي 
داخلي ايران حذف شود - (آيت الله ) خامنه اي ممكن است نرمش كمتري نشان 
دهد 
اوباما همچنين بايد اين حقيقت برجسته را به ياد داشته باشد كه در
نهايت - بحران جمهوري اسلامي موجب تغيير لحن آن و نه تغيير رهبري - ذهنيت يا
ايدئولوژي آن است  

