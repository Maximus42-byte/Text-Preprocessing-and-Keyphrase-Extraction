خبرگزاري  فرانسه اسراييل از سخنان اوباما در مورد ايران نااميد شد
تهران - خبرگزاري فرانسه از قدس گزارش داد: روزنامه هاي اصلي اسراييل 
روز دوشنبه درخصوص سخنراني باراك اوباما رييس جمهوري آمريكا كه طي 
آن خواستار راهكار ديپلماتيك براي بحران بر سر برنامه مورد بحث هسته 
اي ايران شد؛ ابراز نااميدي كردند 
طبق اين گزارش ؛ سخنان روز يكشنبه رييس جمهوري آمريكا در جمع نمايندگان 
لابي مقتدر طرفدار اسراييل موسوم به آيپك درست يك روز قبل از گفت و
گوي مهمي ايراد شد كه وي قرار است با بنيامين نتانياهو نخست وزير
اسراييل در كاخ سفيد در مورد ايران داشته باشد 
"سيما كادمون " تحليل گر برجسته سياسي در مقاله اي براي روزنامه 
پرفروش يديعوت آحارونوت نوشت : اوباما به ما تعهد داد كه آمريكا
تسليحات هسته اي ايران را نخواهد پذيرفت  
وي در ادامه آورد: اما بايد همچنين به آنچه در آنجا گفته نشد؛ اشاره 
كنيم   اوباما يك ميلي متر از موضع اش تكان نخورد  موضع اوباما اين 
مساله را مطرح مي كند كه تنها راه بازداري ايران از دستيابي به 
تسليحات هسته اي ؛ متقاعد كردن اين كشور به كنار گذاشتن آن به ميل و
خواسته خودش است  
اوباما در سخنان خود به خودداري اسراييل از پذيرش ايران هسته اي 
بله محكمي گفت ؛ ��ق تل آويو براي دفاع از خود را تصديق كرد و قول داد
كه در صورت لزوم "براي توسل به زور (عليه ايران ) ترديد نكند "
اما وي اين مساله را روشن كرد كه آمريكا تنها زماني از قدرت نظامي 
استفاده مي كند كه همه گزينه هاي ديپلماتيك به كار گرفته شود 
روزنامه چپگراي هاآرتص نوشت : اوباما براي ملاقات خصوصي اش با بنيامين 
نتانياهو نخست وزير اسراييل در روز جاري به منظور مشخص كردن موضع 
خود در مورد برنامه هسته اي ايران صبر نكرد  اين روزنامه خاطر نشان 
كرد كه رييس جمهوري آمريكا "از همه خواست كوبيدن بر طبل جنگ (عليه 
ايران ) را كنار گذارند "
اسراييل بارها اعلام كرده است كه اقدام نظامي براي بازد��شتن ايران از
دستيابي به سلاح هسته اي را منتفي نمي داند؛ اما اوباما از "سخنان بي 
قاعده در مورد جنگ " انتقاد كرد و خواستار بردباري شد 
وي اين گونه استدلال كرد كه فشار هماهنگ بين المللي ؛ تهران را مجبور به 
نشستن پاي ميز مذاكره مي كند 
نتانياهو قرار است ساعت 10 و 45 دقيقه به وقت محلي (15 و 45 دقيقه 
به وقت گيرينويچ) در كاخ سفيد با اوباما ديدار داشته باشد و سپس در
جمع نمايندگان آيپك سخنراني كند 
مفسران اسراييلي معتقدند كه نتانياهو اميدوار است از اوباما براي 
اقدام نظامي آمريكا عليه ايران قول بگيرد يا حداقل موافقت ضمني وي با
چنين جنگي از طرف اسراييل را جلب كند 
مفسران در عين حال در اين مورد هم راي بودند كه بعيد است نتانياهو
موفقيتي در اين زمينه داشته باشد به ويژه آنكه انتخابات رياست جمهوري 
در آمريكا جلوه گري مي كند 
"ناداو ايال " مفسر خبري در روزنامه معاريو نوشت : سخنان اوباما؛
شاهكاري در زمينه امور سياسي بود  وي نتانياهو؛ افراد تصميم گير در
اسراييل يا مردم اسراييل را هدف قرار نداد؛ بلكه براي يهوديان 
آمريكا سخن گفت  
وي در ادامه آورد: آنها كه به دنبال نقل قول هايي در مورد "گزينه 
نظامي " هستند؛ كار عبثي مي كنند  اوباما با افزايش اين لحن نسبت به 
ايران حتي به ميزان يك ميلي متر؛ موافقت نكرد 
اوباما در سخنان خود با اعلام اينكه تحريم هاي بين المللي عليه ايران 
كارآمد بوده است ؛ در مورد شاخ و شانه كشيدن در ماه هاي اخير تذكر
داد 
وي گفت : به خاطر امنيت اسراييل ؛ امنيت آمريكا و صلح و امنيت جهان ؛
اكنون زمان رجز خواندن نيست  
