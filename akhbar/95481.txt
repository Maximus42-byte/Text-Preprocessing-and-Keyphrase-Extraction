روزنامه  آمريكايي : رييس جمهوري جديد ايران عقب نشيني نمي كند
تهران -روزنامه آمريكايي "يو اس اي تودي " روز پنج شنبه در گزارشي 
نوشت : با روي كار آمدن حسن روحاني به عنوان رييس جمهوري ميانه رو در
ايران - غرب نبايد تصور كند وي از مواضع خود عقب نشيني مي كند 
به نوشته "ايلان برمن "- معاون شوراي روابط خارجي آمريكا- گفته مي شود
تاريخ خود را تكرار نمي كند: اما در بعضي موارد شاهد تكرار بخش هايي 
از ان هستيم   سياست غرب در برابر ايران نيز گاهي تكرار مي شود 
براي اينكه معناي اين گفته را دريابيم بايد به تابستان 1997 برگرديم  
در آن زمان يك روحاني تقريبا ناشناس اما خوش سخن به نام محمد خاتمي به 
طرز ناگهاني در عرصه نامزدي رياست جمهوري ايران مطرح شد  پيروزي خاتمي 
سياستگذاران و رسانه هاي اصلي خبري در واشنگتن و پايتخت هاي اروپايي 
را به شدت متعجب كرد كه همه آنها خواستار به نوعي تنش زدايي با تهران 
بعد از دو دهه خصومت بي وقفه بودند  خاتمي به نوبه خود با طرح موضوع
گفت و گوي تمدن ها علاقه آنها را براي آشتي تشديد كرد 
اما اشتياقي كه ايجاد شده بود نادرست بود  خاتمي در داخل ايران با
وجود تبليغات فراوان در مورد نياز به اصلاحات اجتماعي مسبب وخيم تر
شدن شرايط حقوق بشر بود كه سركوب هاي دانشجويان دانشگاه تهران تيرماه 
1378 يكي از نتايج آن بود  در اين سركوب ها دست كم 4 نفر كشته و
صدها تن زخمي شدند  گفت و گوي تمدن ها نيز تاثير چنداني در بهبود روابط
ايران و آمريكا و كاهش انزواي ديپلماتيك تهران نداشت   با وجود تكرار
تلاش هاي غرب و دولت "بيل كلينتون "- رييس جمهوري پيشين آمريكا و بسياري 
از كشورهاي اروپايي اين تلاش ها نتيجه اي نداشت كه قابل پيش بيني بود 
اكنون بعد از 16 سال شرايط به شدت مشابه آن روزهاست   انتخابات 24
خرداد و پيروزي حسن روحاني سياستمدار ميانه روي ايراني بار ديگر
اميدها را در بسياري از كشورها پديد آورد كه مي توان به نوعي تعامل 
بر اساس مذاكرات با ايران دست يافت   روحاني توانسته به مهارت از اين 
اميدها استفاده كند و با بيان "تعامل سازنده " با جهان و غرب بر سر
بسياري مسائل طرح گفت و گوهاي تمدن هاي خود را مطرح سازد 
اما جزئيات نشان مي دهد اميدي نيست   روحاني از قبل به روشني بيان 
كرده كه نظام ايران در مورد مهم ترين مسائل مد نظر سياستگذاران غربي 
تسليم نخواهد شد  اين مسائل شامل برنامه هسته اي ايران و حمايت از
"بشار اسد"- رييس جمهوري سوريه - است   وي در اولين نشست خبري خود تعليق 
فعاليت هاي غني سازي اورانيوم را رد كرد و گفت دولت ايران از راه هاي 
ديپلماتيك و غيره تلاش مي كند تا حكومت اسد ادامه يابد 
اما رييس جمهوري آينده ايران وعده گفت و گو با آمريكا را نيز به اين 
شكل طرح كرد كه "عقل سليم به ما مي گويد هر دو كشور- هر دو ملت بايد
در مورد آينده بيشتر بيانديشند و بايد براي يافتن حل مشكلات گذشته با
يكديگر مذاكره و مسائل را اصلاح كنند"  روحاني وعده اعتماد سازي با
غرب و تعامل فعال تر در مذاكرات با آمريكا و اروپا را داد 
اين امر اشتياق غرب را برانگيخته است   كاخ سفيد به تدريج نسبت به 
احتمال تعامل مجدد با ايران خوش بين مي شود  دولت فرانسه نيز به 
روحاني پيام داده كه آماده همكاري با او در مورد طيف وسيعي از مسائل 
سياست خارجي است   رسانه هاي غربي نيز از آن به بعد به سرعت بر
ديدگاه هاي معتدل روحاني تاكيد كرده اند و اصرار دارند كه بايد از
فرصت تغييرات سياسي در ايران استفاده كرد 
اما در واقع اين وضعيت براي روحانيون حاكم ايراني بسيار خوشايند است 
كه اكنون با سختي هاي فراوان اقتصادي در نتيجه تحريم هاي غرب مواجه 
اند  براي آنها روي كار آمدن روحاني با شاخصه هاي ميانه رو تر و در
دست گرفتن سكان سياست ايران مي تواند مطلوب باشد  شايد وي بتواند
روند سياست خارجي ايران را از رويارويي به تعامل نزديك كند آن هم در
زماني كه به شدت به آن نياز است  
