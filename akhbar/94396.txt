سفر دو هيات نظامي از آمريكا و ناتو به جمهوري آذربايجان 
باكو  - با سفر دو هيات نظامي از وزارت دفاع امريكا و ناتو به باكو؛ همكاري هاي جمهوري آذربايجان با آمريكا در زمينه آموزشهاي نظامي و نحوه همكاري هاي اين كشور با ناتو ؛ مورد بررسي قرار گرفته است  
برخي منابع خبري در جمهوري آذربايجان روز دوشنبه اعلام كردند: اين هيات كه از دو روز پيش وارد باكو شده است در خصوص نحوه همكاري هاي نظامي آمريكا با جمهوري آذربايجان طي سالهاي 2012 و 2013 در حال  برنامه ريزي است  
بعد از يك وقفه كوتاه مدت در اواخر سال گذشته ؛ هم اكنون همكاريهاي نظامي آمريكا و جمهوري آذربايجان در زمينه هاي آموزشي ادامه دارد به نحوي كه نظاميان آمريكايي در هر دوره آموزشي در باكو حدود 40 نظامي آذري را آموزش مي دهند و در هر دوره آموزشي  15 نفر از نظاميان آذري در آمريكا در دوره هاي مورد  نظر آموزشي شركت مي كنند 
همزمان با سفر هيات نظامي آمريكا؛ هياتي نيز از ناتو به باكو سفركرده است تا با تعيين چارچوب همكاريهاي جمهوري آذربايجان با ناتو؛همكاري اين كشور در سال 2013 بر اساس چارچوبهاي تعيين شده انجام شود 
شروع همكاري عملي جمهوري آذربايجان با ناتو در سال 1994 اتفاق افتاد در آن سال ؛ جمهوري آذربايجان به عضويت برنامه  " مشاركت براي صلح "ناتو در آمد و اين امر به نقطه آغازي براي همكاري دو طرف در قالب يك برنامه دسته جمعي تبديل شد 
در تداوم روند اين همكاري ها؛ جمهوري آذربايجان و ناتو در سال 2006وارد فاز همكاري دو جانبه شدند  و دو طرف با امضاي توافق نامه اي دربروكسل در مقر دبيرخانه ناتو؛ همكاري دو جانبه خود را نيز به موازات 
همكاري دسته جمعي در چارچوب " برنامه مشاركت براي صلح"؛ آغاز كردند 
آموزش نيروهاي نظامي آذري مطابق با استانداردهاي ناتو؛ شركت نيروهاي آذري در تمرين ها و مانورهاي ناتو؛ استفاده ارتش جمهوري آذربايجان ازفناوري هاي نظامي و دفاعي ناتو و شركت نيرو هاي جمهوري آذربايجاني دربرنامه ها و فعاليت هاي صلح باني ناتو از محورهاي اصلي همكاري اين كشور با ناتو است  از زماني كه باكو همكاري خود را با ناتو در قالب اين برنامه شروعكرده ؛ سربازان و نيرو هاي صلح بان اين جمهوري به سه كشور جنگ زده صربستان ( كوزوو )؛ افغانستان و عراق اعزام شده و زير نظرفرماندهان ناتو ماموريت هاي خود را انجام داده اند؛ به طوري كه سربازان صلح بان اعزامي جمهوري آذربايجان به كوزوو و افغانستان با
توجه به تعداد كم آنها در تركيب نظاميان تركيه قرار گرفته و ماموريت خود را در اين كشور ها انجام داده اند 
