بايدها و نبايدهاي مذاكرات هسته اي ايران از نگاه "نيويورك تايمز"
تهران - روزنامه آمريكايي "نيويورك تايمز" در مقاله اي با موضوع
مذاكرات هسته اي ايران به طرح بايدها و نبايدها از نگاه خود
پرداخته و تنها راه دستيابي به نتيجه مطلوب غرب را در اين مذاكرات 
ادامه فشارهاي اقتصادي بر ايران عنوان كرده است  
در اين مقاله آمده است : موافقت ايران با برگزاري دور جديد مذاكرات 
هسته اي در ماه آينده با حضور آمريكا؛ و پنج قدرت ديگر جهان يك تحول 
سازنده به حساب مي آيد  روز دوشنبه ؛ "علي اكبر صالحي "؛ وزير خارجه 
ايران ؛ از آمادگي تهران براي حل "سريع و آسان " مناقشات هسته اي خبر
داد و درباره انعطاف پذيري در غني سازي اورانيوم سخن گفت  
اما هيچيك از مسائل مربوط به ايران تا به حال سريع و آسان صورت 
نگرفته است   مقامات ايران در تردستي ديپلماتيك مهارت فراوان دارند و
دلايل زيادي را براي عدم  اعتماد ذكر كرده اند  بر طرف كردن نگراني 
ها درباره فعاليت هاي هسته اي ايران ؛ كه از زمان افشاي آن در سال 
2002 زنگ خطر بين المللي را به صدا در آورده است ؛ همچنان بعيد به نظر
مي رسد  اما شايد تحريم هاي بين المللي عليه ايران ؛ از جمله تحريم محموله 
هاي نفتي اين كشور كه قرار است از ماه ژوئيه (تير ماه ) اجرا شود؛ و
نيز تهديدهاي اسرائيل مبني بر حمله نظامي به تاسيسات هسته اي ايران 
بتواند مقامات تهران را به تغيير موضع وادار نمايد 
نتايج عملي مذاكرات اخير در استانبول هنوز بسيار ناچيز است   با اين 
حال ؛ به نظر مي رسد مقامات ايران آماده مذاكرات جدي درباره برنامه 
هسته اي شان هستند و حتي برخي پيشنهادات را نيز ارائه كرده اند  هيچ
جزئياتي از اين مذاكرات اعلام نشده است ؛ اما طرفين مصمم هستند كه 
جلسه ديگري را در تاريخ 23 ماه مه (3 خردادماه ) در بغداد تشكيل 
دهند  در اين ميان ؛ فشار ها ادامه دارد تا در جلسه بعدي توافق هاي 
عيني حاصل شود  نيازهاي اصلي و اوليه وادار ساختن ايران به توقف غني 
سازي 20 درصد اورانيوم ؛ خارج كردن ذخاير اورانيوم 20 درصد از اين 
كشور؛ تعطيلي تاسيسات زير زميني توليد اورانيوم در "فردو"؛ و همكاري 
بيشتر ايران با آژانس بين المللي انرژي هسته اي است  
در عين حال لازم است در مقابل تلاش ايران براي لغو فوري تحريم ها مقاومت 
شود  تاكيد "كاترين اشتون "؛ رئيس سياست خارجي اتحاديه اروپا؛ مبني بر
"رويكرد گام به گام و معامله به مثل " در صورت متعهد بودن تهران به 
وظايف خود در قبال پيمان منع اشاعه تسليحات هسته اي (ان پي تي ) از
جمله صرف نظر از ساخت تسليحات هسته اي ؛ بسيار به جا و مناسب است  
قدرت هاي مهم جهان همچنين لازم است ��ا طرح شفاف امتيازهاي اقتصادي و
ديپلماتيك ؛ از جمله دسترسي به انرژي صلح آميز هسته اي كه تهران در
صورت توقف فعاليت هاي تسليحاتي ؛ از آن برخوردار خواهد شد؛ با چند
دستگي در رهبري ايران مقابله كنند 
به رغم نبود هيچ گونه سند و مدرك دال بر عزم ايران براي توليد سوخت 
و ساخت بمب هسته اي ؛ آمال هسته اي اين كشور حقيقي و خطرناك هستند 
مشخص نيست كه تركيب تحريم ها و ديپلماسي بتواند آخوندهاي ايران را به 
صرف نظر از راهي كه در پيش گرفته اند وادار سازد  اما آن چه كه 
مشخص است اين است كه تنها راه ممكن براي دستيابي به توافق از طريق 
مذاكره ؛ اتحاد جامعه بين المللي و ادامه فشارهاي اقتصادي بر ايران است 
 
