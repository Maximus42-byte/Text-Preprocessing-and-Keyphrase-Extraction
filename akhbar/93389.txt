دیدار کاترین اشتون با جان کری و برنز در واشنگتن در خصوص مذاکرات هسته‌ای ایران
رئیس‌ سیاست خارجی اتحادیه اروپا و وزیر خارجه و معاون وزیر خارجه آمریکا امروز سه‌شنبه، قرار است در واشنگتن درباره برنامه هسته‌ای ایران گفت‌وگو کنند.
خبرگزاری فارس: دیدار کاترین اشتون با جان کری و برنز در واشنگتن در خصوص مذاکرات هسته‌ای ایران
به گزارش خبرگزاری فارس، «کاترین اشتون» رئیس‌ سیاست خارجی اتحادیه اروپا و «ویلیام برنز» معاون وزیر خارجه آمریکا و «جان کری»، امروز، سه‌شنبه، قرار است در واشنگتن درباره برنامه هسته‌ای ایران گفت‌وگو کنند.
این گفت‌وگو در آستانه سفر هیأت صهیونیستی به واشنگتن که قرار است فردا،چهارشنبه، با هدف، لابی در مقامات آمریکایی در آستانه مذاکرات ایران و 1+5 (آمریکا،انگلیس،فرانسه،روسیه،چین بعلاوه‌ آلمان) صورت گیرد، برگزار می‌شود.
پیش از این اشتون به کانادا سفر کرده بود و در پاسخ به خبرنگاران درباره مذاکرات هسته‌ای با ایران در نیویورک گفته بود که شکاف بین ایران و گروه 1+5 بسیار گسترده است اما در مذاکرات آینده، امکان کم کردن این شکاف میان دو طرف امکان پذیر است.
هیأت صهیونیستی آمریکا از آغاز مذاکرات هسته‌ای تمامی تلاش خود را به کار گرفته است که در روند این مذاکرات اخلال ایجاد کند و مدام تأکید دارد که هرگونه توافقی که به ایران اجازه دهد توانمندی هسته‌ای خود را حفظ کند، یک توافق بد است و نباید حاصل آید.
لابی صهیونیستی آمریکا موسوم به آیپک نیز در تلاطم است که نظر نمایندگان آمریکا را به سوی سیاست‌های رژیم صهیونیستی جلب کند.
