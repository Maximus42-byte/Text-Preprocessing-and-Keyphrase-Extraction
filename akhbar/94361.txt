فرانس  پرس : تونس براي اعطاي پناهندگي به بشار اسد اعلام آمادگي كرد
تهران - "منصف مرزوقي " رييس جمهوري تونس در مصاحبه اي كه فردا (
چهارشنبه ) منتشر مي شود؛ اعلام كرد كه كشورش آماده است به بشار اسد
رييس جمهوري سوريه به عنوان بخشي از توافق حاصل شده از راه مذاكره 
براي حل بحران در اين كشور پناهندگي اعطا كند 
به گزارش خبرگزاري فرانسه از تونس ؛ مرزوقي هفته گذشته در جريان 
كنفرانسي بين المللي در مورد سوريه كه در تونس برگزار شد؛ خواستار
مصونيت قضايي براي اسد و خانواده اش شد 
وي در عين حال به روزنامه "لا پرس " گفت : تونس آماده است به بشار اسد
رييس جمهوري سوريه و خويشاوندانش در چارچوب توافقي حاصل شده از راه 
مذاكره براي حل بحران در اين كشور؛ پناهندگي اعطا كند 
مرزوقي در نشست مخالفان سوريه در تونس كه روز جمعه برگزار شد؛
خواستار تشكيل يك نيروي صلح بان عربي براي سوريه همزمان با تلاش هاي 
ديپلماتيك با هدف متقاعد ساختن اسد به كناره گيري از قدرت شد 
وي گفت : يك راهكار سياسي همچون اعطاي مصونيت قضايي به رييس جمهوري 
سوريه ؛ خانواده و اعضاي رژيم اش و مكاني براي پناهندگي بايد پيدا
شود و روسيه مي تواند پيشنهادي براي اين موضوع ارائه كند 
