نيويورك  تايمز در صورت حمله اسرائيل آمريكا حملات ايران را محتمل مي داند
تهران -به نوشته نيويورك تايمز مقام هاي آمريكايي كه واكنش هاي 
احتمالي ايران به هرگونه حمله اسرائيل  رژيم صهيونيستي به تاسيسات هسته 
اي آن كشور را ارزيابي كرده اند مي گويند؛ ايران با حملات موشكي به 
اسرائيل  و حملات تروريستي عليه كاركنان نظامي و غيرنظامي آمريكا؛
واكنش نشان خواهد داد 
روزنامه آمريكايي "نيويورك تايمز" نوشت : "بر پايه اين ارزيابي ها؛
اگرچه حمله تلافي جويانه موشكي ايران عليه اسرائيل مسجل است ؛ اما اين 
احتمال نيز وجود دارد كه ايران به  سنجش واكنش خود عليه اهداف 
آمريكا بپردازد تا بهانه اي براي اقدام نظامي آمريكا كه مي تواند
برنامه هسته ايران را براي هميشه فلج كند ايجاد نكند  ژنزال جيمز
كارترايت ؛ افسر ارشد بازنشسته فرماندهي راهبردي آمريكا و معاون رئيس 
ستاد مشترك ارتش اين كشور مي گويد: "ايراني ها استادان بسيار خوب 
مديريت تشديد بوده اند "
ژنرال كارترايت و ديگر تحليلگران آمريكايي بر اين باورند كه اهداف 
ايران شامل زيرساخت هاي نفتي در خليح فارس و نظاميان آمريكايي در
افغانستان خواهد بود  ايران متهم است كه مواد منفجره در اختيار
نيروهاي شورشي محلي افغانستان قرار مي دهد 
آن گروه از مقام هاي آمريكايي و اسرائيلي كه درباره تفكر جاري نسبت 
به پيامدهاي بالقوه حمله اسرائيل بحث كرده اند بر اين باورند كه 
آخرين چيزي كه ايران خواهد خواست جنگ تمام عيار در قلمرو خود است  
با اين حال ؛ آن ها در تحليل هاي خود نداشتن آگاهي از تفكر دروني مقام 
هاي ارشد در تهران را در نظر مي گيرند و مي دانند كه حتي در جزئي ترين 
جنگ ها نمي توان چگونگي واكنش ملت ها و رهبران آن ها را در آستانه 
نزاع پيش بيني كرد  هرگونه نتيجه گيري درباره واكنش تهران روشن خواهد
كرد كه آيا اسرائيل به ايران حمله مي كند يا خير و در صورت اين حمله 
موضع آمريكا چه خواهد بود 
اگر چه شواهد گوياي آن است كه ايران به تلاش و پيشروي به سوي برنامه 
نظامي هسته اي خود ادامه مي دهد؛ اما مقام هاي اطلاعاتي آمريكا
معتقدند كه هنوز مدرك مستدلي دال بر تصميم ايران براي ساخت بمب هسته 
اي وجود ندارد  اما احتمال وقوع حمله پيشگيرانه اسرائيل به كانون 
توجه سياستگذارن آمريكايي تبديل شده است   انتظار مي رود كه موضوع
اصلي ديدار روز دوشنبه آينده بينامين نتانياهو؛ نخست وزير رژيم 
اسرائيل با باراك اوباما رئيس جمهوري آمريكا در كاخ سفيد باشد 
اما تحليلگران هشدار مي دهند كه بر اساس اطلاعات سرويس هاي اطلاعاتي 
بسيار طبقه بندي شده ايران شايد ايران به شيوه اي شبه سركش عمل 
كند  به عنوان نمونه ؛ كارشناسان آمريكايي هنوز درباره توطئه سال 
گذشته ايران براي ترور سفير عربستان سعودي در واشنگتن متجب و شگفت 
زده هستند 
ري تكيه ؛ از مقانات پيشين امنيت ملي در دولت اوباما و عضو شوراي 
روابط خارجي اين كشور مي گويد: "هنگامي كه حملات نظامي و حملات متقابل 
شكل گيرند؛ آن گاه بر پشت ببر قرار خواهيد داشت و زماني كه بر پشت ببر
قرار داشته باشيد نمي توانيد هميشه جايي براي پياده شدن انتخاب كنيد
اين مقامات مي گويند كه اگر اسرائيل حمله كند؛ ايران با بي پروايي و
حتي از راه حملات انتحاري اقدام تلافي جويانه مسحوركننده اي به طور
مستقيم عليه اهداف نظامي آمريكا انجام مي دهد و به عنوان نمونه ؛ موشك 
هاي خود را به سوي پايگاه هاي آمريگايي در خليج فارس شليك مي كند 
ژنرال كارترايت مي گويد: "توازني كه ايراني ها در حمله به دنبال آن 
هستند رساندن آسيب هاي قابل توجه است  "
يكي از مقامات اسرائيل گفت بهترين راه براي فكر كردن درباره حمله تلافي 
جويانه ايران عليه اسرائيل از طريق فرمولي است كه وي آن را "1991 به 
علاو 2006 به علاوه بوينس آيرس بار 3 يا 5" مي خواند  اين فرمول به 
سه نمونه در دو دهه گذشته اشاره دارد كه اسرائيل مورد حمله قرار
گرفت : حمله موشكي صدام حسين به اسرائيل در سال 1991؛ 3 هزار موشكي كه 
حزب الله در سال 2006 به اسرائيل شليك كرد؛ حمله به سفارت اسرائيل و
يك مركز يهودي در آرژانتين در اوايل دهه 1990 اشاره دارد 
اما ارزيابي اسرائيل به حدي گسترده است كه واكنش ايران محدود خواهدبود 
يك مقام پيشين اسرائيل با تكرار اظهارات سال گذشته وزير دفاع اين 
رژيم گفت : "اگر ايران مورد حمله قرار گيرد؛ بدون شك واكنش نشان خواهد
داد اما اين واكنش حساب شده و متناسب با توانايي هاي ايران آن 
خواهد بود  ايران خاورميانه را به آتش نخواهد كشيد "
برعكس ؛ مقام هاي دولتي ؛ نظامي و اطلاعاتي مي گويند كه اين امكان بيش 
از همه وجود دارد كه ايران حملات ناشناس و غيرمستقيم عليه كشورهايي 
انجام دهد كه از ديدگاه او از سياست اسرائيل حمايت مي كند  همچنين 
ايران شايد حتي به طور موقت تنگه هرمز را ببندد تا بازراهاي جهاني 
نفت را بيشتر دچار آشفتگي كند "
اين روزنامه در ادامه مي نويسد: "امكان افزايش حملات با خودروهاي بمب 
گذاري شده عليه اهداف غيرنظامي در پايتخت هاي جهان نيز وجود دارد و
ايران تقريبا به طور قطع مواد منفجره قدرتمند از طريق مرز خود به 
افغانستان وارد مي كند و مي تواند اين مواد را به دست شورشيان براي 
كشتار نظاميان آمريكايي و ناتو در جاده هاي افغانستان كار بگذارد:
درست همان كاري كه در اوج ناآرامي و خشونت ها در عراق انجام داد  اما
هدف اصلي ايران بازسازي سريع و شايد سرعت بخشيدن به برنامه هسته اي 
خود باشد  از اين رو؛ بر پايه اين ارزيابي ها ممكن است سعي داشته 
باشد از قرار گرفتن در معرض موج دوم حملات آمريكا اجتناب ورزد 
ولي نصر؛ استاد سياست بين الملل دانشگاه تافتس آمريكا معتقد است :
"ايران براي حفظ چهره خود در داخل و در منطقه مجبور است حمله تلافي 
جويانه انجام دهد " در بخش بعدي اقدامات تلافي جويانه "ايران سعي خواهد
كرد با افزايش تنش ها در لبنان ؛ سوريه ؛ مصر  عراق و افغانستان ؛
آمريكا را مشغول نگاه دارد "
