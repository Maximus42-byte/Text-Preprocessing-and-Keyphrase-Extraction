نتانياهو اعضاي كابينه اش را از اظهار نظر در مورد رابطه آمريكا وايران برحذر داشت 
تهران - "بنيامين نتانياهو" نخست وزير رژيم صهيونيستي به اعضاي كابينه وسفراي اين رژيم دستور داد- سكوت كنند و واكنشي به تحول شگفت آور ايجادشده در روابط ايران و آمريكا پس از تماس تلفني روساي جمهوري دو كشور
نشان ندهند 
به نوشته روزنامه "تايمز آو اسرائيل "- "كانال 2 اسرائيل " شنبه شب اعلام كرد كه اسرائيل پيش از انجام تماس تلفني "باراك اوباما" و "حسن روحاني "- از مساله مطلع شده بود- اما هيچ هماهنگي قبلي در مواضع به 
عمل نيامده بود 
طبق اعلام اين كانال - نتانياهو همچنان معتقد است كه اقدام ايران دردراز كردن دست ياري - حقه و فريبي است كه هدف آن لغو تحريم ها بدون صرفنظر كردن از فعاليت براي توليد سلاح هسته اي است  
تايمز آو اسرائيل افزود: نتانياهو به "مايكل اورن " سفير اسرائيل درآمريكا دستور داد- مصاحبه از قبل برنامه ريزي شده خود را با "كانال 2" لغو و به "يووال استينتيز" وزير امور راهبردي نيز گفت كه ازمصاحبه از قبل برنامه ريزي شده خود با تلويزيون اسرائيل صرفنظر كند به نوشته اين روزنامه صهيونيستي - نتانياهو به اعضاي دولتش نيز دستور
داد كه درباره فضاي جديد آشتي جويانه حاكم بر روابط آمريكا و ايران هيچ اظهارنظري نكنند 
"دني دانون " معاون وزير جنك رژيم صهيونيستي در گفت وگو با "كانال 2"تاييد كرد كه به او گفته شد درباره تحولات اخير ديپلماسي بر سر برنامه هسته اي ايران اظهار نظري نكند 
طبق اعلام "كانال 10" اسرائيل - هدف نتانياهو جلوگيري از اظهارنظرهاي شخصي اعضاي رژيم صهيونيستي است كه مي تواند باعت تنش بين آمريكا واسراييل شود 
به نوشته تايمز آو اسرائيل - اين دستور ساعاتي پس از آن صادر شد كه "تزاچي هانيگبي " از اعضاي حزب "ليكود" و "كنست " (مجلس ) رژيم صهونيستي درگفت وگو با راديو اسرائيل اعلام كرد كه در صورت حاصل نشدن توافق هسته 
اي با جمهوري اسلامي در آينده نزديك - اسرائيل بايد خودش دست بكار شودو براي دفاع از خود و رفع اين تهديد اقدام كند .تايمز آو اسرائيل با اشاره به اينكه هيات اسرائيلي تنها هياتي بود كه به هنگام سخنراني روحاني در سازمان ملل - سالن اجلاس را ترك كرد-افزود: نتانياهو مي داند كه در سطح بين المللي در اقليت قرار دارد-اما همچنان مصمم است كه تاكيد كند مبناي قضاوت درباره ايران - كارها ونه حرف هايش است  
نتانياهو قبل از برگزاري نشست مجمع عمومي سازمان ملل و حضور روحاني در اين نشست - تغيير موضع اسرائيل را در قبال ايران به چهار شرط "توقف غني سازي اورانيوم - انتقال ذخاير اورانيوم غني شده به خارج از خاك 
ايران - تعطيلي تاسيسات فردو و توقف فعاليت ها در زمينه پلوتونيوم "منوط كرد 
