رييس موسسه" علم و امنيت بين الملل":گام مربوط به چاشني انفجاري فرصت بسيار مهمي براي ايران است 
   
تهران -ايرنا -ديويد آلبرايت با عنوان موسس و رييس موسسه علم و امنيت 
بين الملل گفت : گام مربوط به چاشني انفجاري فرصت بسيار مهمي براي ايران 
است تا درباره فعاليت هاي هسته اي اش صحبت كند 
به گزارش ايرنا- ديويد آلبرايت در گفت وگو با تلويزيون بي بي سي 
فارسي در پاسخ به سوالي مبني بر اينكه رآكتور اراك يكي از موارد اختلاف 
بوده مناقشات زيادي بر سر آن وجود داشته است : الان ايران متعهد شده 
كه اطلاعات بيشتري را در زمينه رآكتور اراك در اختيار آژانس قرار بدهد
چه اطلاعات بيشتري ؟ افزود: سال ها درگيري بين آژانس و ايران درباره 
رهيافت پادمان و اقدامات ايمني رآكتور اراك وجود داشته است : در قدمي 
كه در توافق امروز راجع به آن صحبت شد سعي مي كنند به آن درگيري 
پايان بدهند و به يك توافقي در اين باره برسند و كاري بكنند كه 
آژانس بتواند به صورت مناسبي از اين رآكتور بازرسي كند 
آلبرايت اضافه كرد: آژانس معتقد بوده كه اين اتفاق بايد خيلي وقت پيش 
مي افتاده و مدتها منتظر بوده و اگر اين اتفاق بيفتد خيلي بايد
استقبال كرد 
وي در پاسخ به سوال ديگري مبني بر اينكه رهيافت پادمان يعني چه ؟ توضيح
داد: بازرسان بايد طراحي دقيق رآكتور را بدانند و به طور مثال 
بدانند كه چه جور سوخت در اين رآكتور استفاده مي شود: چه وقتي و چه 
بازه هاي زماني سوخت را داخل رآكتور مي كنند: چه وقتي از آن - اين 
سوخت را بيرون مي آورند: تا اينكه بتوانند يك سيستم و سامانه بازرسي 
از اين رآكتور را طراحي بكنند 
آلبرايت اظهار داشت : اين گام كه مربوط به چاشني انفجاري مي شود فرصت 
خيلي مهمي براي ايران است كه درباره فعاليت هاي هسته اي اش صحبت كند
 وي خاطر نشان كرد: در سال 2007 و 2008 آژانس و ايران صحبت كردند و
به بن بست رسيدند: بازرس هاي آژانس احساس مي كردند كه ايران بايد
توضيحات بيشتري در اين باره بدهد: طبق مداركي كه آژانس در اختيار
داشت به نظر مي رسيد كه ايران احتمالات به غير از استفاده از سلاح هاي 
هسته اي - استفاده و فايده ديگري نمي توانسته از كار كردن روي اين 
چاشني هاي انفجاري داشته باشد 

اينديپندنت :اختلافات  داخل ايران مانع توافق هسته اي است 
خبرگزاري جمهوري اسلامي     20/11/1392
روزنامه "اينديپندنت " چاپ انگليس در شماره امروز خود با
تمركز بر حوادت مهم خاورميانه به اختلافات داخلي ايران به عنوان عامل 
تهديد كننده توافق هسته اي پرداخت  
به گزارش روز يكشنبه شبكه خبري "الجزيره " به نقل از روزنامه 
"اينديپندنت " اختلافات سياسي داخلي مقامات ايراني توافق هسته اي 
ايران وغرب را تهديد مي كند 
در اين گزارش آمده است درست در زماني كه ايران وگروه 1+5 به دستيابي 
به توافق طولاني مدت درباره فعاليت هاي هسته اي ايران نزديك مي شوند
اختلافات سياسي داخلي ايران - عمليات ديپلماتيك كاخ سفيد ودولت حسن 
روحاني رئيس جمهوري اسلامي ايران را تهديد مي كند 
اين گزارش مي افزايد برخلاف تاييد مردمي وموافقت شماري از سياستمداران 
وروحانيون با توافق هسته اي ايران -گروهي از مخالفان كه بيشتر آنها
نمايندگان مجلس شوري اسلامي هستند نگران از دست دادن نفوذ خود -در صورت 
دستيابي به توافق فراگير بدون مشاركت آنها هستند 
اين روزنامه افزود: اين موضع تند سياستمداران ايران منعكس كننده 
موضع جمهوري خواهان كنگره آمريكا كه خواهان افزايش تحريم هاي تهران 
هستند مي باشد اين درحالي است كه باراك اوباما رئيس جمهوري آمريكا با
هرگونه تحريم جديد عليه ايران همزمان با ادامه مذاكرات مخالف است  
اين روزنامه افزود با نزديك شدن به موعد مذاكرات جديد كه 18 فوريه 
است شمار منتقدان تيم ايراني مذاكره كننده با گروه 1+5 افزايش مي 
يابد 

