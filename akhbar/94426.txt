 گلف  ديلي نيوز:سازمان همكاري خليج فارس از امنيت برنامه هسته اي ايران نگران است
روزنامه انگليسي زبان "گلف ديلي نيوز" چاپ بحرين - روز جمعه نوشت : نمايندگان كشورهاي عضو سازمان همكاري خليج فارس در آژانس بين المللي انرژي اتمي در ديدار با مدير كل اين اژانس از بابت خطرهاي 
احتمالي ناشي از نيروگاه بوشهر اظهار نگراني كردند 
به نوشته اين روزنامه - نمايندگان اين كشورها به رياست "دكتر يوسف عبدالكريم " نماينده دائم بحرين در آژانس بين المللي انرژي اتمي در وين با"يوكيا آمانو"- مدير كل آژانس ديدار و گفت و گو كردند 
نمايندگان اين كشورها در آژانس بين المللي انرژي اتمي از مدير كل اين آژانس خواستند با توجه به دو زلزله اخير در ايران اين مساله را باجمهوري اسلامي در مذاكراتش مطرح سازد  آنها تاكيد كردند آژانس همه تدابير
لازم را براي اطمينان از كارآمدي طرح ها به منظور توقف فاجعه اي هسته اي در ايران اتخاذ كند  همچنين يك گروه از كارشناسان فني خود را براي بررسي دقت تجهيزات نيروگاه هسته اي بوشهر به اين كشور اعزام كند 
آمانو نيز در پاسخ به اين مطالبات گفت : آژانس بسيار مايل است به شيوه اي تخصصي و روشن به اين مساله حساس بپردازد 
