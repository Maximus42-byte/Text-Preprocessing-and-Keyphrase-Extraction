بي  بي  سي : صداي منتقدان به توافق ايران و 1+5 بلندتر شده است 
اين روزها صداي 
منتقدان و معترضان به توافق ايران با قدرت هاي جهاني بر سر مذاكرات 
هسته اي بلندتر از گذشته شده يا حداقل در رسانه هاي نزديك به 
اصولگرايان بلندتر شده است  
به گزارش ايرنا- بي  بي  سي در گزارشي با اشاره به اين مطلب افزود:
مخالفان دلواپس توافق ژنو در ايران يا فقط دلواپس هستند يا خود را
براي جلوگيري از توافق نهايي ايران با قدرت هاي جهاني آماده مي كنند 
از امامان جمعه مثل احمد علم الهدي امام جمعه مشهد گرفته تا برگزار
كنندگان همايش دلواپسي در سفارت سابق آمريكا- منتقدان از همه چيز يعني 
از بندهاي توافق ژنو گرفته كه آن را توافق ضعيف مي خوانند تا
لبخندهاي وزير امور خارجه - انتقاد مي كنند 
در همايش دلواپسي كه هفته پيش برگزار شد- رييس پيشين سازمان انرژي اتمي 
ايران گفت كه نبايد تصور كنيم كارها هميشه با لبخند پيش مي رود و به 
نظر نمي رسد به كسي كه منافع ملي كشور تضعيف مي كند- بايد لبخند زد 
بعد از توافق اوليه ايران با قدرت هاي جهاني حدود شش ماه پيش - بخشي 
از اصولگرايان مانند جبهه پايداري گروه نزديك به محمدتقي مصباح يزدي 
منتقد دولت - مذاكره كنندگان را به سازش با غرب متهم كردند ا��ا رهبري 
ايران آن را رد كرد 
گزارش هاي آژانس انرژي اتمي از توقف يا كاهش فعاليت هاي هسته اي 
ايران از يك سو و اجراي تعهدات قدرت هاي جهاني از سوي ديگر نشان مي 
دهد كه طرفين تا اين جاي كار از روند اجراي توافق راضي هستند 
تنها توافق جامع ميان طرفين مانده تا از طريق آن ايران بتواند از تحريم 
ها خلاص شود و نگراني غرب هم از صلح آميز بودن برنامه هسته اي ايران برطرف شود 
ارديبهشت ماه به نوعي ماه سرنوشت سازي براي ايران و گروه  1+5 است -
سفرها و بازديدهاي پي در پي بازرسان آژانس انرژي اتمي از مراكز هسته 
اي ايران و ديدارهاي مهم مقام هاي و تيم هاي كارشناسي ايران و قدرت 
هاي جهاني در اين ماه مي تواند نقشه راهي براي رسيدن به توافق جامع باشد 
توافقي كه پيش تر رهبري ايران گفته بود به آن خوشبين نيست و منتقدان 
هم با نزديك شدن به يك توافق احتمالي دلواپس توافقي هستند كه 
نمايندگان ايران با كشورهاي 1+5 داشته باشند 
در اين شرايط به نظر مي رسد وزير امور خارجه ايران اين نگراني ها را
بيشتر از جنس دعواهاي سياسي و جناحي مي داند تا دغدغه هايي از جنس 
وحدت ملي اما منتقدان مي گويند اين دلواپسي ها رمز ماندگاري انقلاب است 
