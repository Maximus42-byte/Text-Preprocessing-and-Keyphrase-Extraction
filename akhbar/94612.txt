نيويورك  تايمز:عربستان كار ارسال سلاح براي شورشيان جنوب سوريه را شتاب بخشيده است 
 عربستان كه منافعش را در تشديد بحران 
سوريه با هدف ضعيف ساختن ايران دنبال مي كندودر عرض يك ماه گذشته كه 
غرب سرگرم چالش با موضوع حمله شيميايي سوريه بوده و غائله در شرف 
فيصله يافتن با طرح پيشنهادي روسيه است :رياض كار ارسال سلاح براي 
شورشيان جنوب سوريه از طريق مرزهاي اردن را شتاب بخشيده است  
نيويورك تايمز روز يكشنبه در اين گزارش به قلم " آن بارنارد " گزارش 
داد كه  عربستان سعودي اين كار را با همكاري سري با دستگاههاي 
اطلاعاتي آمريكا و انگليس وساير كشورهاي عرب انجام مي دهد  اما محموله 
هاي ارسالي آنقدر گسترده نيست تا كمبود سلاح شورشيان را جبران نمايد  
به نوشته اين روزنامه  از ماه گذشته كه سوريه شاهد حمله شيميايي بوده 
است عربستان كار ارسال سلاحهاي سبك و موشكهاي هدايت شونده ضد تانك 
براي شورشيان جنوب سوريه كه عمدتا" متشكل از گروههاي وابسته به 
"ارتش آزاد سوريه " هستند را شتاب بخشيده است  
هدف از ارسال اين محموله ها تقويت بنيه نظامي شورشيان است تا چنانچه 
سوريه هدف حمله آمريكا قرار گرفت : آنها بتوانند با اين سلاحها به 
پايگاههاي نظامي بمباران شده و بي دفاع يورش آورند  
اما عربستان از ارسال موشكهاي ضد هوايي كه بشدت هم مورد نياز
شورشيان است امتناع ورزيده است  
شورشيان جنوب سوريه كه مورد حمايت غرب اند مي گويند كه محموله اي جديد
از سلاحهاي ارسالي عربستان را از طريق اردن تحويل گرفته اند و با اين 
سلاحها به پيروزيهاي ميداني نزديك مرزهاي سوريه نائل آمده اند 
ژنرال "سليم ادريس " فرمانده "ارتش آزاد سوريه " توافق كنترل سلاحهاي 
شيميايي سوريه ميان آمريكا و روسيه را رد كرده است ومي گويد كه با
اين معامله مبارزان شورشي احساس مي كنند از دايره توجه آمريكا و
حمايت نظامي مستقيم آمريكا خارج شده اند 
شورشيان مي گويند كه كانون توجه امريكا از شورشيان و نيازهاي آنها به 
سمت پيشنهاد روسيه براي قرنطينه كردن انبار سلاحهاي شيميايي سوريه 
چرخيده است و نگراني كشورهاي عرب حاشيه "خليج " (فارس ) كه حاميان 
اوليه شورشيانند مرتفع نشده است  
نيويورك تايمز در ادامه آورده است :  عربستان كه از مشتاقان حمله 
امريكا به سوريه بود در قبال موضوع طرح روسيه براي تسليحات شيميايي 
سوريه در ظاهر با اين موضوع كنار مي آيد اما روزنامه هاي دولتي 
عربستان به تازگي زمزمه مي كنند كه "طرح روسيه به ظن قوي منتهي به 
شكست خواهد بود و سرانجام حمله آمريكا به سوريه دير يا زود انجام خواهدگرفت " 
به باور تحليلگران سياسي در پشت صحنه عربستان ومتحدانش همچون قطر
نظرشان اين است كه موضوع مهمتر: تغيير موازنه قدرت در ميدان نبرد است  
آنها مي گويند كه شورشيان براي برتري ميداني  نياز به سلاح دارند تا
به نوعي با بمباران شهرها و محله ها بدست ارتش سوريه مقابله كنند   
شورشيان مي گويند كه اين مهم در سايه موضوع حمله شيميايي دمشق محو شده است  
به اعتقاد تحليلگران عرب وحشت بزرگتر سران كشورهاي عرب اين است كه گفت 
وگو بر سر تسليحات شيميايي سوريه موجب شده است كانون توجه آمريكا
معطوف به گفت وگو با ايران -اسد و روسيه شود نه با كشورهاي حاشيه 
خليج (فارس )" 
نيويورك تايمز مي افزايد:   كشورهاي حاشيه خليج به ويژه عربستان و
قطروبازيگران مهم در سوريه اند و از نزديك با امريكا بر روي اين محور
كار مي كردند اما آنها مي بينند كه به يك باره همه كانون توجه از روي 
اين كشورها برگردانده شد   بر اين اساس آنان نگرانند كه روند اوضاع
بر مسيري ديگر جريان پيدا كند 
نيويورك تايمز ادامه مي دهد:   اكنون در اين برهه آمريكا مصمم است در
دو جبهه دست به موازنه بزند: از يك سو مصمم است از طريق معامله 
پيشنهادي مسكو بتواند با روسيه و ايران :دو حامي اصلي "بشار اسد" به 
تفاهم برسد تا به نحوي از اين بستر يك راه حل سياسي هم براي پايان 
بخشيدن به جنك سوريه بيابد  
از سويي ديگرو "اوباما" بر آن است تا فشار نظامي بر بشار اسد را
همچنان حفظ كند وسخت مراقب است موجبات نارضايتي عربستان و ساير متحدان 
خليج (فارس ) امريكا را كه واشنگتن براي كار كردن با شورشيان سخت به 
آنها متكي است را به بار نياورد 
به نظر ناظران سياسي  امريكا در پشت صحنه تضمين هاي لازم را در مورد
معامله با روسيه به متحدانش در حاشيه خليج (فارس )  داده است  
به نوشته اين روزنامه  امريكا منافع متناقضي در سوريه داشته و سعي 
در ايجاد تعادل ميان همه آنها را دارد 
آمريكا مي گويد كه هدفش در سوريه يافتن يك راه حل سياسي است اما دست 
يابي به اين دستاورد  بدون گفت وگو با متحدان سوريه امكان پذير نيست 
مشاركت نزديك عربستان - قطر و شورشيان - همه اميد حاميان اسد در داخل 
و خارج از سوريه را براي مبارزان اسلامگرا كه از قضا شاهد پيروزيهاي 
ميداني هم بوده اند را به بار آورده است   اين گروههاي تندرو توسط بخش 
خصوصي كشورهاي حاشيه خليج (فارس ) تغذيه مي شوند 
به نوشته نيويورك تايمز  عربستان منافعش را در تشديد بحران سوريه 
دنبال مي كند بر مبناي اين محور كه ايران تضعيف شده و اتحادش با سوريه 
شكسته شود  
عربستان ضمن آن از نيرو گرفتن روز افزون نيروهاي انبوه جهادي در ميان 
شورشيان سوريه هم وحشت دارد 
عربستان به توصيه امريكا از تحويل دادن موشكهاي ضد هوايي به شورشيان 
سوريه خودداري كرد تا مبادا اين سلاحها به دست مبارزان مسلح اسلامگرا
بيفتد و به جاي رژيم اسد عليه ساير كشورها نشانه برود 
عربستان ماههاست كه مخفيانه تنوعي از تسليحات سبك و سنگين از جمله 
موشكهاي ضد هوايي براي "ارتش آزاد سوريه " از طريق اردن ارسال مي كند
و مخفيانه با دستگاههاي اطلاعاتي امريكا و انگليس و كشورهاي عرب در
اين عرصه كار مي كند  
"احمد ابو ريشان " سخنگوي گروه نيروهاي ويژه متعلق به فرماندهي ژنرال 
"سليم ادريس " در جنوب سوريه مي گويد كه كار ارسال سلاح از عربستان به 
سوريه در روزهاي اخير روندي پرشتاب به خود گرفته است  
شورشيان به كمك اين سلاحها يك گردان تانك را تصرف كرده و چهار فروند
تانك را در دهكده "شيخ سعد " واقع در مرز جنوبي سوريه را هم  منهدم 
كردند   فيلمي ويديويي هم ازاين عمليات گرفته شده است كه نشان مي 
دهد در اين عمليات از موشكهاي هدايت شونده ضد تانك استفاده شده است  
به گفته ريشان - گروههاي مزبور براي سرنگون ساختن رژيم اسد به جنك 
افزارهاي ضد هوايي هم نياز دارند 
وي مي گويد: " ما نمي خواهيم كه فقط سلاحهاي شيميايي اسد نابود شود
بلكه خواستار آنيم كه خونريزيها در سوريه متوقف شودي  
ژنرال ادريس هم مي گويد:" ما نمي فهميم در حاليكه روسيه و ايران 
علنا" دارند از رژيم اسد حمايت مي كنند  چرا دوستان ما اينقدر در
كارشان تعلل مي ورزند و از دست زدن به يك ابتكار عمل مرددند" 
وي اظهار اميدواري كرده است كه دوستان اين گروه در كنار آن بمانند" 
