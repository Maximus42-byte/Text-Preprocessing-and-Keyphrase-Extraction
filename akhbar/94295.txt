فرانس  پرس از نظر نتانياهو ايران مهمترين دغدغه اسرائيل است 
تهران - خبرگزاري فرانسه روز سه شنبه در گزارشي به قلم "استون ويزمن "
به بررسي اظهارات اخير "بنيامين نتانياهو" نخست وزير رژيم صهيونيستي 
پرداخت و اعلام كرد از نظر وي ايران هسته اي مهمترين دغدغه تل آويو
است  
در اين گزارش آمده است "از نظر نتانياهو تهديد اصلي براي اسرائيل نه 
حماس و نه جهاد اسلامي ؛ بلكه ايران است  
گرچه در روزهاي اخير تنش ميان اسرائيل و گروه هاي شبه نظامي مستقر
در نوار غزه به شدت افزايش يافته است و اين درگيري ها تا كنون دستكم 
20 كشته بر جاي گذاشته است ؛  اما از نظر بنيامين نتانياهو نخست وزير
اسرائيل نگراني اصلي اسرائيل برنامه هاي هسته اي نظامي ايران است  
نتانياهو در سخنان اخيرش بار ديگر از فرصت استفاده كرد و در واكنش 
به پرتاب راكت از منطقه نوار غزه ؛ بار ديگر انگشت اتهام را به سوي 
ايران نشانه رفت و مقامات اين كشور را مهمترين حامي جهاد اسلامي در
غزه معرفي كرد 
وي گفت : جهاد اسلامي مهمترين عامل پرتاب راكت به سوي شهرهاي اسرائيل 
است ؛ گروهي تروريست كه كاملا از جانب تهران حمايت مالي و تسليحاتي
 مي شوند 
در چند هفته گذشته اسرائيل درباره حمله نظامي به تاسيسات هسته اي 
ايران سياستي كجدار و مريز اتخاد كرده است و در حالي كه برخي مسئولان 
نظامي اين كشور از حمله قريب الوقوع خبر مي دهند؛ برخي مسئولان سياسي 
اين موضوع را رد مي كنند 
ارتش اسرائيل اطمنيان داده است كه در حملات چند روز گذشته به نوار
غزه يك انبار مهمات حاوي راكت هاي جهاد اسلامي را منهدم كرده است 
اما بيش از آن ؛ ارتش اسرائيل به سامانه جديد رهگيري راكتي خود دل 
بسته كه از روز جمعه تاكنون حدود پنجاه فروند راكت متعلق به حماس را
رهگيري كرده است  "
