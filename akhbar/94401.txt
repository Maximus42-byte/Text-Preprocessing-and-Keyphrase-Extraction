تلگراف :ايران  براي تبديل شدن به شريك تجاري انگليس راه درازي پيش رودارد 
روزنامه انگليسي "تلگراف " در گزارشي با اشاره به 
مواهب و پتانسيل هاي اقتصادي ايران نوشت : در صورت لغو تحريم هاي غرب 
عليه جمهوري اسلامي - كه براي تحقق آن بايد راه درازي پيموده شود- امكان 
مشاركت تجاري ايران و انگليس وجود دارد 
در اين مقاله به قلم "ليام هاليگان " آمده است : "آيا با دولت حسن 
روحاني مي توان وارد معاملات تجاري شد؟" اين سوال بسياري از دست 
اندركاران نشست هاي هفته گذشته در داووس سوئيس است  
رئيس جمهوري ا��ران براي نخستين بار طي دهه گذشته در اين نشست حضور
يافت - آن هم با حالتي آسوده و رويي گشاده و در حالي كه بي وقفه درباره 
"سياست خارجي فعالانه اش " براي دستيابي به اهداف اقتصادي تعريف شده 
براي اين مجمع سخن مي گفت  
سال گذشته اقتصاد ايران - تا حدي تحت تاثير تحريم هايي كه عليه برنامه 
هسته اي بحت برانگيزش اجرا شد- انقباضي 5 و 8 دهم درصدي را تجربه كرد
و اكنون بدترين بحران اقتصادي طي دست كم دو دهه گذشته را پشت سر مي 
گذارد 
تلگراف افزود: با وجود اين مسائل - رئيس جمهوري ايران اكنون در دامنه 
كوه هاي آلپ در حال گپ زدن و است (دكتر روحاني دو روز پيش به تهران 
بازگشت ) و به جهان وعده مي دهد كه از طريق "تعامل سازنده " با غرب 
تمامي موانع اقتصادي سياسي را از سر راه رشد كشورش مرتفع خواهد كرد 
دكتر روحاني خطاب به انبوهي از مستمعان در داووس گفت : تنها از طريق 
همكاري و تعامل مي توان زندگي بهتري را براي ملت مان رقم بزنيم و صلح
را جاودانه سازيم  
پيام روحاني با آن چه سلفش محمود احمدي نژاد طي هشت ساله گذشته بر
زبان آورده بود- فاصله زيادي داشت   اين روحاني ظاهرا ميانه رو 65
ساله از زمان پيروزي اش در انتخابات اقدامات زيادي در راستاي گرم 
كردن روابط ميان ايران و آمريكا انجام داده است  
ايران خواهان ادامه توسعه توانمندي هاي هسته ايش است و روحاني نيز بر
صلح آميز بودن ��ين توانمندي ها تاكيد دارد 
او مي گويد: كشورما هيچگاه به دنبال چيزي جز فناوري صلح آميز نبوده 
است   همين الفاظ بود كه راه را براي انعقاد توافق موقت ماه نوامبر
(آذر) با قدرت هاي غربي كه دوشنبه گذشته به مرحله اجرا درآمد- باز
كرد  تحريم هاي ايران همچنان برقرار هستند اما در ازاي محدود شدن برنامه 
هاي هسته اي خاصي از سوي ايران - كاهش يافته و به همين دليل امكان 
تبادلات خارجي را با جمهوري اسلامي فراهم كرده اند  در همين حال سايه تحريم 
هاي جديد بر سر ايران قرار دارد تا در صورت نقض مفاد توافق موقت - به 
مرحله اجرا درآيند 
روحاني در اين راه - با چالش فراواني مواجه است : وي تاكيد دارد كه 
ايران مي تواند به يكي از 10 اقتصاد برتر جهان تبديل شود  مخاطبان وي 
مردد هستند كه آيا او در حال فريبشان است يا آن كه به زودي شاهد
چيزي شبيه فرو ريختن ديوار برلين در ايران خواهند بود 
در ادامه اين مقاله آمده است : هر چند غير منطقي به نظر مي رسد- اما
در حقيقت ايران مي تواند به يكي از بزرك ترين و موفق ترين اقتصادهاي 
جهان تبديل شود  بهره اين كشور از منابع و مواهب بسيار چشمگير است  
ايران با دارا بودن ذخاير نفتي بالغ بر 157 ميليارد بشكه ركه بسته به 
نوع محاسبه شما- سومين يا چهارمين ذخاير بزرك جهان استژبايد تاكنون به 
يك صادركننده مهم نفت تبديل مي شد 
 افزون بر اين مورد- ذخاير گاز طبيعي ايران ژكه پس از روسيه دومين 
ذخاير بزرك جهان بوده و بالغ بر 34 ميليارد متر مكعب گاز را در خود
جاي داده استژنيز باعت شده ايران به غول انرژي تبديل شود 
از همه اين مسائل مهم تر- جمعيت متخصص و سطح بالاي سواد در اين كشور
است كه با معيارهاي جهاني فاصله چنداني ندارد  اما دانشگاه هاي 
بيشمار اين كشور تا رسيدن به سطح ايده آل و معيارهاي مساوات جنسيتي 
فاصله زيادي دارند- اما تعداد مهندسان و دانشمندان متخصص و با سواد
در ايران بسيار زياد است   در روزگاراني كه ايران به سرزمين پارس 
مشهور بود- اين كشور پيوندهاي تجاري محكمي با جهان داشت   شركت "بريتيش 
پتروليوم " به عنوان يك ش��كت نفتي انگليسي ر ايراني در اوايل صده بيستم 
ميلادي پا به عرصه وجود گذاشت و از اين رو- آثار باقيمانده از اين 
پيوند تا امروز با انگليس همراه بوده است  
تلگراف ادامه داد: حتي تا همين اواخر نيز ايران كشوري نسبتا مرفه بود 
در اوايل دهه 50 ميلادي - سرانه توليد ناخالص ملي اين كشور چهار پنجم 
سرانه توليد ناخالص ملي كشور تركيه بود كه به رقيب ديرينه ايران و
همسايه غرب محسوب مي شود  تا اواسط دهه 70 ميلادي - رقم سرانه توليد
ناخالص ملي ايران به بيش از دو نيم برابر تركيه رسيد 
اين روزنامه انگليسي افزود: اما  آيت الله (امام ) خميني ظهور كرد و جرقه 
هاي انقلاب سال 1979 (1357) پديدار شد  و در نتيجه محدوديت فعاليت هاي 
تجاري و صنعتي - اقتصاد ايران از رونق افتاد  انزواطلبي حاكميت مذهبي اين 
كشور به قيمت از دست دادن فرصت براي تبديل شدن به بازاري نوظهور كه 
از دهه 80 ميلادي تا كنون شاهد حضور اقتصادهايي نظير چين - برزيل و هند
بوده است   جاي تعجبي نيست كه سرانه توليد ناخالص ملي ايران امروز از
آمار و ارقام تركيه به مراتب پايين تر است  
پيش از مجمع جهاني اقتصاد در داووس و حتي پيش از انتخابات ژوئن 
(خرداد) گذشته - روحاني سخنراني هاي متعددي در وصف محاسن پيوستن ايران 
به اقتصاد جهان بر زبان رانده كه از تمايل شديد به تغيير در ميان جمعيت 
جوان 80 ميليون نفري اين كشور حكايت دا��د  اكنون او مي كوشد ايران 
را به عنوان "هيجان انگيزترين بازار نوظهور بر روي كره زمين " معرفي 
كند 
تلگراف ادامه داد: البته - كليد به ثمر نشستن اين تلاش ها دور نگه داشتن 
تحريم ها است   اكنون تحريم هاي تجاري تا حدي برداشته شده و صادرات نفت 
ايران مي تواند به بالاي يك ميليون بشكه در روز برسدژكه در همين سطح
نيز همچنان معادل نيمي از حجم صادرات اين محصول پيش از آخرين دور تحريم 
ها است كه در سال 2011 اجرا شد  لغو ممنوعيت بيمه محموله هاي نفتي 
ايران از سوي شركت هاي اروپايي نيز به اين امر كمك خواهد كرد و
روحاني را قادر مي سازد جريان درآمدهاي نفتي را ولو محدود به طور ثابت 
حفظ و كمبود كالاهاي وارداتي از جمله دارو و ديگر ملزومات را جبران 
كند  با اين حال - تحريم هاي بانكي همچنان برقرار و نقل و انتقال ارز از
حساب هاي خارجي دولت ايران غير ممكن خواهد بود 
روحاني براي لغو اين تحريم ها بايد نه تنها در عرصه ديپلماسي - بلكه در
زمينه منابع نيز همكاري كند  در حاشيه اجلاس داووس - اين روحاني خنده 
رو با گروهي از شركت هاي مهم نفتي غرب ديدار و به شرح جزئيات شرايطي 
كه به واسطه آن ها اين شركت ها مي توانند به ايران بازگردند- پرداخت 
  وي همچنين وعده قراردادهاي اكتشاف نفت را به آن ها داد  با توجه به 
حسن نيت طرفين - دليلي وجود ندارد كه ايران نتواند به سرعت به سطح
صادرات 3 ميليارد بشكه نفت در روز كه به اواسط دهه 90 ميلادي مربوط
است - بازگردد 
در دوران شكوفايي پيش از انقلاب - يعني اوايل دهه 70 ميلادي - ايران بيش 
از 5 ميليون بشكه نفت در روز صادر مي كرد 
البته راه درازي بايد طي شود تا بتوان - طبق گفته روحاني - ايران را
به عنوان يك شريك تجاري عادي محسوب كرد  آري - جهان از آشوب و ناآرامي 
هاي خاورميانه اي خسته شده است - اما شرايط آرام نخواهد شد مگر آن كه 
برخي مسائل بغرنج حل و فصل شوند  رئيس جمهوري در ظاهر صلح طلب ايران 
در پاسخ به اين سوال كه آيا او خواهان بهبود روابط با تمام همسايگان 
كشورش است گفت : بلهژهمه كساني كه ما آن ها را به رسميت مي شناسيم  
"��نيامين نتانياهو" نخست وزير اسرائيل (رژيم صهيونيستي ) ضمن بي اعتنايي 
به سخنان روحاني خبرنگاران را به قضاوت درباره "الفاظ متفاوت و رفتار
مشابه " جمهوري اسلامي دعوت كرد 


