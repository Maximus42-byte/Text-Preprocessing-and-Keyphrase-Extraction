طرح کنگره آمريکا براي پذيرش غني سازي اورانيوم ايران
شماري از نمايندگان کنگره آمريکا پيش نويس طرحي را تهيه کرده اند که براساس آن غني سازي اورانيوم در ايران پذيرفته مي شود.
به گزارش روزنامه انگليسي تايمز و سايت خبري ايلاف،"روبرت آينهورن" يکي ازافرادي است که در تهيه اين طرح نقش داشته است و از او به عنوان "مهندس تحريم ها عليه ايران" ياد مي شود.
اين پيش نويس طرح هنوز در مراحل مقدماتي است و براي تبديل شدن به قانون بايد به تصويب اعضاي دو مجلس سنا و نمايندگان و سپس رئيس جمهور آمريکا برسد.
اين طرح داراي بخش هاي مختلفي است که مهمترين آن ب���� شرح زير است:
- تعداد دستگاه هاي سانتريفوژهاي ايران کاهش يابد.
- ذخاير اورانيوم غني شده ايران کاهش يابد.
- تاسيسات فردو به مرکز پژوهشي - تحقيقاتي تبديل شود.
- ايران با نصب دوربين هاي نظارتي مدار بسته در مراکز هسته اي اش موافقت کند.
- ايران مي تواند غني سازي اورانيوم را در نسبت پايين داشته باشد.
-  ايران بايد توليد مرکز هسته اي آب سنگين اراک را به شدت کاهش دهد.
- در صورتي که ايران تعهداتش هسته اي اش را اجرا کند تحريم هاي اين کشور به صورت تدريجي رفع خواهد شد.
- در صورتي که ايران به تعهدات هسته اي اش عمل نکند با گزينه نظامي فوري آمريکا روبه رو خواهد شد.
همچنين تهيه کننده اين ��ر�� مي گويد، طرح در ميان تندروهاي ايران و آمريکا به صورت جداگانه پذيرفته خواهد شد.
اين طرح شامل 52 صفحه در سايت مرکز عالي تحقيقات بروکينز نيز منتشر شده است.
در اين طرح آمده است با غني سازي اورانيوم در سطح پايين در ايران موافقت مي شود زيرا انتظار داشتن از ايران براي موافقت با ممنوعيت و توقف کامل فعاليت هاي هسته اي اش غيرواقعي است با اين حال اين طرح مي تواند ايران را از وضعيت در آستانه تبديل شدن به قدرت نظامي هسته اي دور کند.
روزنامه تايمز اضافه کرد: طرح پيشنهادي آينهورن از دولت باراک اوباما رئيس جمهور آمريکا بيرون نيامده است اما تهيه کننده طرح رابطه بسيار نزديکي با مذا��ره کننده ارشد آمريکايي در مذاکرات هسته اي با ايران دارد و بدون اطلاع مقاماتي دولتي آمريکا جزئيات آن منتشر نمي شد.
در جزئيات اين طرح آمده است: ايران بايد تعداد دستگاه هاي سانتريفوژ خود را از 9 هزار واحد فعلي به 2 هزار واحد کاهش دهد.  همچنين ايران بايد توليد مرکز هسته اي آب سنگين اراک را به شدت کاهش دهد.
تايمز همچنين مي نويسد: ايران خواهان توافق هسته اي طولاني مدت است که 5 سال به طول بيانجامد اما آمريکا به دنبال توافق هسته اي با ايران است که 20 سال اعتبار داشته باشد.
در اين طرح پيشنهاد شده است زمان اجرا و اعتبار برخي بندها بيشتر از بندهاي ديگر باشد.

