نتانياهو ادعاها و تهديدات عليه ايران را تكرار كرد
برلين - نخست وزير جنك طلب رژيم صهيونيستي در مصاحبه با يك روزنامه آلماني ادعاها و تهديدات جنگي عليه ايران را بار ديگر تكرار كرد 
به گزارش ايرنا-بنيامين نتانياهو در مصاحبه با ويژه نامه يكشنبه هاي روزنامه دي ولت (ولت ام زونتاك ) با تكرار ادعاهاي خود درمورد برنامه هسته اي جمهوري اسلامي - تهديد كرد كه اجازه نخواهد داد ايران به سلاح هسته اي مسلح شود 
اين مقام جنك طلب صهيونيست درگفتگو با ولت -به غرب توصيه كرده كه فريب رييس جمهور جديد ايران را نخورد و معيار خود را "عملكرد" حسن روحاني و نه "لبخند" وي قرار دهد 
نتانياهو با بيان اينكه نبايد به ايران اجازه دهيم چنين "نمايشي " رااجرا كند-تهديد كرد: ديگر زمان زيادي باقي نمانده كه اسرائيل به تنهايي عليه برنامه هسته اي ايران وارد عمل شود 
وي در ادامه مدعي شده است كه حسن روحاني قابل اعتماد نيست زيرا خودش به اين موضوع اشاره كرده كه در گذشته چگونه غرب را فريب داده است ودر واقع درمورد روند برنامه هسته اي ايران هيچ اختلاف نظري بين حسن روحاني و (آيت الله العظمي ) علي خامنه اي وجود ندارد 
نتانياهو در ادامه اين مصاحبه همچنين ادعا كرد: در رابطه با كوشش هاي ايران براي دستيابي به سلاح هاي اتمي -روحاني نظر متفاوتي با رهبر ايران ندارد و بعلاوه اينكه اين (آيت الله ) خامنه اي است كه تمام تصميمات مهم در رابطه با برنامه اتمي را اتخاذ مي كند 
نخست وزير رژيم صهيونيستي افزود:درحالي كه احمدي نژاد گرگي بود كه لباس گرك را هم برتن داشت اما روحاني گرگي در لباس ميش است كه با لبخندبمب اتمي را خواهد ساخت  وي مدعي شد: بعد از انتخابات رياست جمهوري و انتخاب حسن روحاني نيزايراني ها همچنان تلاش براي دستيابي به سلاح هسته اي را ادامه مي دهندو تهران راه خود را براي غني سازي اورانيوم با درصد بالا-دنبال كرده ونصب سانتريفيوژهاي مدرن را در برنامه دارد تا زمان را براي در اختيارداشتن سلاح اتمي كوتاه تر كند 
نتانياهو ادعا كرد:بعد از انتخاب حسن روحاني به عنوان رييس جمهورايران عنوان شده است كه اين كشور به دنبال ساخت موشك هاي بين قاره اي بالستيك است كه با استفاده از آن قادر خواهد بود تا چند سال ديگر
آمريكا را نيز مورد هدف قرار دهد 
نخست وزير رژيم صهيونيستي در عين حال -گفت : ايران هنوز از خط قرمزي كه من در سخنراني سازمان ملل ترسيم كردم - عبور نكرده است اما "زمان به سرعت در حال سپري شدن است " 
نتانياهو در پايان به صورت غيرمستقيم -ايران را تهديد به عمليات نظامي كرده و گفت : "ما قول مي دهيم كه اجازه ندهيم بيش از حد دير شده وفرصت از دست برود" 


