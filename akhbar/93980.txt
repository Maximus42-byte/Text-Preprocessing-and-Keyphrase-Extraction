تل  آويو مي خواهد عربستان را در مقابل ايران تقويت كند
وين - يك روزنامه سوييسي در گزارشي نوشت كه تل آويو مي خواهد
عربستان را در مقابل ايران تقويت كند 
به گزارش ايرنا- روزنامه سوييسي "نئو زوريخر سايتونك " نوشت : اسرائيل 
اعتراضي به فروش تانك هاي لئوپارد به عربستان سعودي ندارد هرچند كه 
اين دو كشور از نظر حقوقي كماكان در حال جنك با يكديگر قرار دارند 
اين روزنامه يادآور شد:  مدتهاست كه تجار سلاح آلمان با كشورهاي عرب 
خليج (فارس ) و بيش از همه شركت هاي تسليحاتي كراوس مافاي - وگمن كه 
تانك هاي لئوپارد را مي سازد و شركت راين متال كه لوله هاي توپ 120
ميليمتري را براي اين تانك هاي مي سازد در حال معامله هستند 
گفته مي شود كه عربستان سعودي خواهان خريد 800 دستگاه از اين تانك 
هاست   ضمنا قطر مي خواهد 118 دستگاه از تانك لئوپارد و 16 دستگاه 
توپ ويژه نصب روي تانك موسوم به 2000 را خريداري كند 
روزنامه سوييسي افزود: اين موضوع كه صادرات سلاح هاي آلماني در سالهاي 
آينده نيز به كشورهاي عرب حاشيه خليج (فارس ) صادر خواهد شد يك موضوع
مسلمي است ولي مدتي است كه تاخير در فروش 270 دستگاه تانك لئوپارد-2
ايجاد بحت كرده است  
براي اين امر نيز دو دليل آورده مي شود كه بيشتر سياسي بوده و يكي از
آنها اين است : يعني مركل صدر اعظم آلمان نمي خواهد اين معامله پيش از
برگزاري انتخابات در ماه سپتامبر صورت گيرد كه از سوي اپوزيسيون براي 
او مشكلي ايجاد نمايد و اپوزيسيون تلاش كند تا از اين امر عليه وي 
بعنوان حربه انتخاباتي استفاده كند 
"نئو زوريخر سايتونك " خاطرنشان كرد: اين درحاليست كه عربستان سعودي 
از اين بابت عصباني است زيرا رياض مي داند كه در شوراي عالي امنيت 
آلمان - وزير اقتصاد با فروش اين تانك ها موافقت كرده بود  از سوي 
ديگر- اينك در عربستان سعودي اين ترديد بوجود آمده كه شركت كراوس 
مافاي - وگمن اصلا قادر باشد كه 800 دستگاه تانك را توليد نمايد  زيرا
اين همه تانك نياز به قطعات يدكي - آموزش پرسنل كه بتوانند روي آنها
كار كند- نگهداري و تعمير دارند و در اينجا اين سئوال براي رياض 
بوجود آمده كه آيا اين شركت سازنده اين تانك ها در شهر مونيخ اصلا
اين همه توانائي ها را دارد يا نه  
" كارشناسان امور اينك اعلام كرده اند كه ظاهرا سعودي ها در اين ميان 
با شركت بزرك تسليحاتي آمريكائي ژنرال ديناميك در حال مذاكره هستند
كه بتواند تانك هاي معروف ام 1-آبراهام را خريداري نمايند  اين شركت 
آمريكائي ديگر مشكل لجستيكي ندارد" 
روزنامه سوييسي در ادامه گزارش خود نوشت : در دولت آلمان چند ماهي است 
كه هيچ صحبتي در اين ارتباط نمي شود ضمنا در خصوص بروز مشكل بين رياض و
شركت سازنده تانك هاي لئوپارد-2 نيز هيچ اظهار نظري نمي شود  اين 
درحاليست كه اپوزيسيون در پارلمان آلمان بويژه حزب سبز در اين زمينه 
سكوت نكرده و با اشاره به نقض سيستماتيك حقوق بشر در عربستان سعودي 
و قطر خواهان لغو اين معامله شده است   ضمنا دو كليساي كاتوليك و
پروتستان در آلمان و همچنين گروههاي مدافع صلح در اين كشور نيز شديدا
به اين معامله اعتراض كرده و خواهان لغو آن شده اند  آنها طي انتشار
بيانيه مطبوعاتي تاكيد كرده اند كه عربستان سعودي و قطر مشتركا در
سال 2011 با دخالت نظامي در بحرين قيام مردم اين كشور براي آزادي و
دمكراسي را سركوب كرده اند 
روزنامه سوييسي يادآور شد: اين در حالي است كه عربستان سعودي در
ماههاي اخير در منطقه خاورميانه از نفوذ بيشتري برخوردار شده است   در
بين وهابيون در رياض و اخواني ها رقابت شديدي وجود دارد و اينك 
بركناري مرسي توسط ارتش مصر دقيقا با برنامه رياض همسو است   اندكي پس 
از بركناري مرسي و اخواني ها در مصر- ارتش مصر از سوي رياض مورد
حمايت قرار گرفته و قول 12 ميليارد دلار كمك سريع دريافت كرد 
اين روزنامه افزود: ضمنا در سوريه نيز رياض موفقيتي بدست آورده است  
احمد جربه رئيس بزرگترين گروه اپوزيسيون سوريه يعني ائتلاف ملي سوريه -
نه فقط توانست بر رقيب اخواني خود پيروز شود بلكه پس از پيروزي نيز در
سخنان خود تاكيد نمود كه مي خواهد رژيم اسد را با سلاح هاي مدرن و
بيشرفته عربستان سعودي سرنگون كند 
"نئو زوريخر سايتونك " ادامه داد: موضوع ديگري نيز كه باعت تقويت رياض 
است - اين موضوع است كه اسرائيل از سال 2011 ديگر اعتراضي به فروش 
تانك هاي لئوپارد به عربستان سعودي ندارد هرچند كه اين دو كشور از
نظر حقوقي كماكان در حال جنك با يكديگر قرار دارند  البته سند رسمي 
از سوي اسرائيل مبني بر عدم مخالفت فروش سلاح از سوي آلمان به عربستان 
وجود ندارد ولي كارشناسان بر اين عقيده اند كه تل آويو- عربستان 
سعودي را كشوري معقول و قابل اعتماد تر از ايران مي داند و به همين 
خاطر مي خواهد رژيم رياض را بعنوان توازن در برابر رژيم ملاها در تهران تقويت كند 
