کاخ‌سفيد اوباما در حال بررسي راه‌هاي افزايش فشار عليه اسد است

فارس
 رئيس‌جمهور آمريکا در حال بررسي طيف گسترده‌اي از ابزارها و گزينه‌هاي سياسي براي افزايش فشار بر رئيس‌جمهور سوريه است.
به گزارش روزنامه آمريکايي «لس‌آنجلس تايمز»، يکي از مقامات ارشد کاخ سفيد روز شنبه اعلام کرد که «باراک اوباما» رئيس‌جمهور آمريکا در حال بررسي طيف گسترده‌اي از ابزارها و گزينه‌هاي سياسي براي افزايش فشار به «بشار اسد» رئيس‌جمهور سوريه است.
اين مشاور ارشد کاخ سفيد که خواست نامش فاش نشود اعلام کرد که اوباما به دنبال راههايي براي مهار تهديدات افراط‌گرايان اسلامي در سوريه است.
اوباما در جديدترين اظهارات برنامه‌ريزي شده عمومي خود در روز جمعه به خبرنگاران گفت که به دنبال گزينه‌هايي غير از گزينه‌ نظامي براي سوريه هستند.
وي تصريح کرد: يکسري اقدامات بينابين وجود دارد که ما مي‌توانيم به کار گيريم تا فشار بيشتري را به رژيم اسد وارد کنيم و ما قصد داريم به تلاش و همکاري با تمامي طرفين درگير ادامه دهيم تا يک راه‌حل ديپلماتيک را پيش ببريم.
اوباما در نظر دارد با «سوزان رايس» مشاور امنيت ملي خود و ديگر مشاوران کاخ سفيد درباره جنگ داخلي سوريه بحث و گفت‌وگو کنند.

