كارشناسان در نشست انديشكده نيو امريكن: نابودي كلاهك‌هاي اتمي اسرائيل مقدمه خاورميانه عاري از تسليحات اتمي است كارشناسان در نشست انديشكده نيو امريكن: نابودي كلاهك‌هاي اتمي اسرائيل مقدمه خاورميانه عاري از تسليحات اتمي است كارشناسان در نشست انديشكده نيو امريكن: نابودي كلاهك‌هاي اتمي اسرائيل مقدمه خاورميانه عاري از تسليحات اتمي است كارشناسان در نشست انديشكده نيو امريكن: نابودي كلاهك‌هاي اتمي اسرائيل مقدمه خاورميانه عاري از تسليحات اتمي است 
 كارشناسان طي نشستي در انديشكده "نيو امريكن "، نابودي كلاهكهاي اتمي اسرائيل ييا مقدمه خاورميانه عاري تسليحات اتمي دانستند. انديشكده "نيو امريكن " هفته گذشته ميزبان نشستي با عنوان "سلاح اتمي در جهاني در حال تغيير " بود.
از جمله كارشناسان دعوت شده "جوزف سيرينسيون "، رييس "صندوق پلوگ‌شرز "، "ويپين نارنگ "، استاديار علوم سياسي دانشگاه "ام‌آي‌تي "، "تريتا پارسي "، رييس "شوراي ملي ايرانيان آمريكا "، "پتر برگن "، رييس بخش تحقيقات امنيت ملي در مركز نيوامريكن بودند.
*آمريكا و روسيه بيشتر تسليحات اتمي را دارند
سيرينسيون در اين نشست گفت: آمريكا و روسيه بيشترين تعداد سلاح‌هاي اتمي را در دنيا دارا هستند. به نظر خنده‌دار مي‌رسد اگر صحبت از شعار جهان عاري از سلاح اتمي را بدون در نظر گرفتن اسلحه‌هاي اتمي كه در آمريكا و روسيه انبار شده است بدهيم.
وي افزود: 95 درصد سلاح‌هاي اتمي دنيا در آمريكا و روسيه است. 20 تا 40 سال پيش مساله اتمي بودن كليد اصلي بود و استراتژي امنيتي بود، در سال‌هاي 1950 تا 1970 آمريكا مسابقه ساخت اسلحه‌هاي اتمي را در پيش گرفته بود. ولي در زمان رونالد ريگان، آمريكا و روسيه 70 درصد تعداد سلاح‌ها را كم كردند و امروز فقط 20 هزار سلاح اتمي دارند.
سيرينسيون ادامه داد: جمهوري‌خواهان و دموكرات‌ها معتقد هستند كه ما بايد ساخت سلاح‌هاي اتمي را كم كنيم و سلاح اتمي بايد از بين برود، همه قبول كردند به جز دولت آمريكا.
وي گفت: آمريكا نظرش اين است كه با ايران بايد برخورد شود و روسيه معتقد است كه ايران مشكل است. آمريكا و روسيه ايراني با سلاح اتمي نمي‌خواهند. روسيه با لغو فروش سامانه اس-300 به ايران، خود را يك شريك كليدي آمريكا نشان داده و اين براي روسيه ميليارد‌ها دلار ضرر داشته ولي اين كار را كرده است.
*خاورميانه عاري از تسليحات هسته‌اي نيازمند نابودي كلاهك‌هاي اتمي اسرائيل است
سيرينسيون در خصوص سلاحهاي اتمي اسرائيل گفت: اسرائيل هيچ اهميتي نمي‌دهد و از سال 1986، 100 تا 200 كلاهك اتمي دارد. اگر بخواهيم كشورهاي منطقه عاري از سلاح اتمي باشند بايد اسرائيل كلاهك‌هاي اتمي خود از بين ببرد و يياه ديگري وجود ندارد.
ويپين نارنگ، استاديار علوم سياسي دانشگاه "ام‌آي‌تي " در ادامه اين نشست گفت: حالا كه راجع به روسيه و آمريكا صحبت شد زمان صحبت درباره كشورهاي آسيا و يا جنوب آسيا اعم از چين، پاكستان، هند است. پاكستان بيش از اندازه ارتش دارد و هند به اندازه كافي نيروي نظامي ندارد و چين معلوم نيست. چين به پاكستان كمك مي‌كند كه پوتانيوم درست كند و در چين رابطه مردم و ارتش بسيار مهم است. عاري كردن و يا منع از سلاح اتمي در رابطه با چين و پاكستان كاري نمي‌كند و كارگر نيست.
"تريتا پارسي " نيز در اين نشست گفت: آنطور كه ايران منطقه را مي‌بيند و حساب مي‌كند، به اين صورت است كه اگر شما در ايران هستيد و در منطقه همراه با تنش زندگي مي‌كنيد و همسايگان شما مثل پاكستان و هند و اسرائيل سلاح اتمي دارند به طور طبيعي ديگران هم به دنبال سلاح اتمي خواهند بود و به همين دليل لازم نيست كه بمب بسازيد بلكه تكنولوژي و دانش آن را بدست بياوريد.
وي افزود: اگر نگاهي به پروژه اتمي ايران بندازيد متوجه خواهيد شود نه ايران امروز بلكه در رژيم گذشته، شاه مي‌خواست كه ظرفيت ساخت سلاح اتمي را داشته باشد.
پارسي ادامه داد: نكته مهم اينجاست كه بالاترين هدف ايران در گذشته و امروز خارج از حفظ و موجوديت خود، اين است كه ايران در محاسبات منطقه به حساب آيد و آنها به عنوان نييش آفرينان خاورميانه شناخته شوند و اين در فرهنگ ايران نهفته است. در 3 هزار سال گذشته، ايران هميشه نقش موثري يا رهبريت در زمان خود در منطقه داشتند، ايرانيان فهميدند كه براي بدست آوردن اين نقش نمي‌توانند همسايگان را خلع سلاح كنند تا خود به قدرت برسند.
وي گفت: عرب‌ها در آن زمان از جايگاه قدرت ايران ناراحت بودند و شاه مي‌دانست كه اگر به طرف ساخت سلاح اتمي برود كشورهاي كوچك هم به سوي ساخت سلاح اتمي خواهند رفت و اين مخالف ديدگاه رهبريت ايران در منطقه بود و اگر بيش از يك كشور بمب بسازد ديگر جايگاهي براي ايران نخواهد بود. ايران و مصر از سازمان ملل در سال 1974 خواستند كه منطقه خاورميانه عاري از سلاح اتمي شود و خواستار خلع سلاح اتمي شدند. علت آن اين بود، در صورتيكه كشوري به ظرفيت ساخت اتمي مي‌رسيد ايران و مصر بيشترين ضرر را مي‌كردند.
پارسي ادامه داد: ايرانيان در زمان شاه و همچنين امروز تصميم گرفتند كه حد وسط را پيش بگيرند و آن اين است كه ظرفيت و دانش ساخت بمب اتمي را داشته باشند و بخاطر استراتژي منفي بايد تمام راه را نروند بلكه در حد وسط بايستند مگر اينكه از نظر امنيتي مجبور شوند. درسي كه ايران و عراق از جنگ چندين ساله خود گرفتند اين بود كه در صورت جنگ جديدي بين ايران و عراق، بمب اتمي در همان اوايل جنگ بايد بكار گرفته شود. در يك سال و نيم ييذشته در ايران گفتگوهاي درون سازماني زمزمه مي‌شود كه اگر حق ايران شناخته نشود تنها راه ايران اين خواهد بود كه ايران به طرف ساخت سلاح برود. البته اين خيلي سخت است كه آنچه من گفتم را بصورت شفاف بشنويد.
وي افزود: ممكن است به دليل فشار تحريم‌هاي زيادي كه عليه ايران اعمال شده است ايران تصميم بگيرد كه به سوي ساخت سلاح اتمي برود تا بتواند آمريكا را مجبور كند كه حق ايران به رسميت بشناسد. در همين راستا، آمريكا مجبور مي‌شود كه اعلام كند كه منطقه بايد خلع سلاح شود و در نتيجه مجبور مي‌شود كه به اسرائيل فشار بياورد تا بمب‌هاي اتمي خود را از بين ببرد. من بايد بگويم كه اين تحليل در ميان تحليل‌هاي اقليت قرار دارد، بنابراين قبلا شما اين را مي‌ديديد كه ايران حق غني سازي دارد و هيچ سازشي نبايد بكند.
پارسي در پايان گفت: اسرائيل بايد پروژه اتمي خود را متوقف كند، ما تا اسرائيل را وارد معركه عاري از سلاح نكنيم منطقه را نمي‌توانيم به سوي كنترل اتمي ببريم.
