كلينتون : فرصت ايران براي مذاكرات اتمي نامحدود نيست 
تهران - وزير خارجه آمريكا اعلام كرد كه فرصت ايران براي مذاكرات 
مربوط به برنامه انرژي هسته اي اين كشور؛ نامحدود نيست  
به گزارش بي بي سي ؛ هيلاري كلينتون ؛ روز چهارشنبه هشدار داد فرصت 
پيدا كردن راه حل ديپلماتيك براي مناقشه هسته اي غرب با ايران 
نامحدود نيست و ايالات متحده همه گزينه ها را براي مقابله با برنامه 
اتمي آن در نظر خواهد گرفت  
كلينتون كه در واشنگتن صحبت مي كرد؛ گفت : "تا زماني كه ايران به 
تعهدات بين المللي خود عمل نكند و مقاصد صلح آميز برنامه اتمي خود را
نشان ندهد؛ فشار شديد و انزواي آن ادامه خواهد داشت  "
وي در  ادامه افزود: "بنابراين هر چه زودتر گفت و گوهاي هسته اي از
سرگرفته شود؛ (براي اين كشور) بهتر است  "
به گفته هيلاري كلينتون ايران بايد از فرصت مذاكرات پيش رو براي 
پاسخگويي به نگراني هاي جامعه جهاني درباره ابعاد نظامي احتمالي 
برنامه اتمي خود استفاده كند 
كلينتون افزود: اتحاديه اروپا با ايران در تماس است تا درباره مكان و
زمان برگزاري دور تازه گفت و گوهاي گروه 1+5 با اين كشور به توافق برسد 
كلينتون هفته پيش از توافق براي از سرگيري مذاكرات هسته اي در
استانبول در سيزدهم آوريل خبر داده بود ولي مقام هاي ايراني از مخالفت 
با گفت و گو در تركيه خبر داده اند 
روابط تهران و آنكارا به خاطر بحران در سوريه و كاهش واردات نفت 
تركيه از ايران دچار تنش شده است  
به گفته وزير خارجه آمريكا؛ جزئيات برگزاري دور جديد گفت و گوها به 
وسيله كاترين اشتون ؛ مسوول سياست خارجي اتحاديه اروپا اعلام خواهد شد
وزارت خارجه عراق اعلام كرده است كه ايران به طور رسمي خواهان 
برگزاري مذاكرات در بغداد شده است  
هيلاري كلينتون هفته آينده ميزبان وزراي خارجه كشورهاي گروه هشت 
است   تنش هاي اتمي با ايران و بحران سوريه از موضوع هاي اصلي نشست 
وزيران خارجه گروه هشت خواهد بود 
به گفته مارك تونر سخنگوي وزا��ت خارجه آمريكا؛ وندي شرمن معاون 
سياسي وزارت خارجه آمريكا نمايندگي اين كشور را در مذاكرات هسته اي 
با ايران برعهده خواهد داشت  

