هافينگتون  پست : تهديد تشديد تحريم ايران نگران كننده است 
-تهران -ايرنا -پايگاه اينترنتي "هافينگتون پست " تلاش برخي از سناتورهاي 
آمريكايي براي تشديد تحريم هاي ايران را در بحبوحه مذاكرات هسته اي 
براي دستيابي به توافقي جامع نگران كننده خواند 
اين پايگاه اينترنتي آمريكايي با اشاره به مذاكرات هفته گذشته ايران و
گروه پنج به علاوه يك در وين افزود: اين دور از مذاكرات كه شايد تحت 
الشعاع تنش ها بر سر بحران شبه جزيره كريمه در اوكراين و ناپديد شدن 
هواپيماي مالزي قرار گرفت - گامي مهم در جهت حل و فصل بحران هسته اي 
ايران است  
با اين وجود- پيام هاي گمراه كننده از سوي كنگره درباره افزايش تحريم 
هاي ايران - پيشرفت مذاكرات را تهديد مي كند و بر شكننده بودن اين 
روند تاكيد دارد 
ايران در بيش از سه دهه گذشته با تحريم ها فلج كننده آمريكا و جامعه 
بين المللي مواجه بوده است   موانع تجاري پيوسته  صادرات نفتي و مشاركت 
اين كشوردر نظام بانكداري جهاني را محدود كرده است   تحريم هاي بين المللي 
بيش از 100 ميليون دلار فقط در بخش سودحاصل از فروش نفت براي ايران 
هزينه داشته است  
سياست موسوم به "هويج و چماق " همواره يكي از اصول ديپلماسي بين المللي 
را تشكيل داده است   در رابطه با ايران سياست چماق قوي تر بوده و در
نهايت اين كشور را وادار به مذاكره كرده است  
تماس تلفني "حسن روحاني " رئيس جمهوري ايران با "باراك اوباما" همتاي 
آمريكايي اش در حاشيه مجمع عمومي سازمان ملل در سپتامبر گذشته - اولين 
ارتباط مستقيم روساي جمهوري دو كشور از سال 57 تاكنون بود  در نوامبر
گذشته نيز توافق موقت به عنوان اولين گام براي توقف توسعه هسته اي 
ايران امضا شد 
اما در بحبوحه همه نشانه هاي مثبتي كه از موثر بودن روش ديپلماسي حكايت 
دارد- اعضاي كنگره از تحريم هاي بيشتري عليه ايران به ويژه در قالب طرح
1881 سنا حمايت كرده اند: طرحي كه "مارك كرك " سناتور جمهوري خواه 
ايالت ايلينوي و "رابرت منندز" سناتور دمكرات ايالت نيوجرسي از
حاميان اصلي آن هستند 
تحريم هاي جديد مذاكرات وين را تضعيف خواهد كرد و روند ديپلماتيك را
به عقب باز خواهد گرداند 
مقامات ايراني تاكنون وعده داده اند در صورت تصويب تحريم هاي جديد-
مذاكرات را ترك خواهند كرد  حتي هم پيمانان آمريكا نيز هم چون روسيه 
و چين مخالف تصويب تحريم هاي جديد هستند  تصويب تحريم هاي يكجانبه ائتلاف 
بين المللي شكننده بين آمريكا و هم پيمانانش را تضعيف و بي دليل مذاكره 
كنندگان ايراني را وادار به خصومت ورزي خواهد كرد  ضمن آن كه امكان 
درگيري خشونت آميز با ايران را تقويت مي كند 
موفقيت د��پلماسي فقط زماني امكان پذير است كه جامعه بين المللي در
مقابل ايران متحد باشد 
دولت اوباما تاكنون با  تهديد به وتوي اين طرح- مانع تصويب آن شده 
است و تلاش تيم همراه دولت آمريكا براي بازداشتن دمكرات هاي سنا از
حمايت از تحريم هاي جديد به مذاكره كنندگان بين المللي فرصت داده است  
برخي از دمكرات هاي بانفوذ از جمله "ريچارد بلومنتال " سناتور ايالت 
كنتيكت با به تعويق انداختن زمان راي گيري درباره اين طرح به شرط موثر
بودن مذاكرات موافقت كرده اند 
هر چند تاكنون از تصويب طرح تحريم هاي جديد ايران جلوگيري شده است اما
فشار بر دمكرات هاي كنگره براي بكار بستن اقدامي همزمان با پيشر��ت 
مذاكرات در وين تشديد خواهد شد  اين دور از مذاكرات دشوارتر از
مذاكرات نوامبر گذشته است و احتمال لفاظي هاي تحريك كننده از سوي تهران 
وجود دارد  با اين وجود- تحريم ها راهكار مناسبي نيستند و برعكس - بايد
اجازه دهيم روش ديپلماسي مسير خود را طي كند 
تحريم ها با وادار كردن تهران براي شركت در مذاكرات - موثر واقع شده 
اند  در مقابل ايران انتظار دارد تحريم هاي اين كشور لغو شوند  تصويب 
محدوديت هاي جديد تجاري به شكل موثري تاثير سياست هاي مشوق ايران را
كاهش خواهد داد و سياست تنبيهي ديگري عليه ايران اعمال خواهد كرد 
خطر تاخير در تصويب تحريم هاي جديد اندك است   اگر ايران به عنوان شريكي 
غيرقابل اعتماد در مذاكرات حاضر شود- تحريم ها با شدت بيشتري از سرگرفته 
خواهد شد  مهم تر اين كه حضور ناظران بين المللي در ايران مانع پيشرفت 
اين كشور در توليد سلاح هسته اي همزمان با مذاكرات خواهد شد 
در عين حال - منافع ديپلماسي موفقيت آميز بيشمار است زيرا توافق جامع 
پيروزي چشمگيري در رابطه با تلاش هاي آمريكا در منع اشاعه هسته اي 
خواهد بود  گذشته از اين - برچيدن برنامه هسته اي ايران به شكل قابل 
ملاحظه اي تنش ها بين دو رقيب اصلي در منطقه يعني اسرائيل و عربستان را
كاهش خواهد داد 
پيشنهادهاي بي سابقه روحاني به غرب به شكل گسترده اي آزموني براي 
ارزيابي امكان دسترسي به راه حل مطلوب مورد مذاكره با جامعه بين المللي 
محسوب مي شود  اگر وي شكست بخورد- موضع تندروها در دولت ايران در
رابطه با بازگرداندن سياست خارجي ايران به دوران انزوا و پيشرفت 
برنامه هسته اي تهاجمي كه قبل از روي كار آمدن روحاني حاكم بود- تقويت 
خواهد شد 
اين گزارش در پايان نوشت : سناتورهاي آمريكا با فشار سياسي چشمگيري 
براي جلوگيري از چند جانبه گرايي و حمايت از تحريم هاي فزاينده ايران 
مواجه هستند  اما تاريخ بر اساس هماهنگي با سياست هاي حزبي درباره 
رهبران قضاوت نخواهد كرد بلكه نتيجه اي كه در نهايت حاصل مي شود- ملاك 
خواهد بود 
اكنون زمان آن رسيده كه با حسن نيت با ايراني ها مذاكره كنيم و تلاش 
جدي براي دستيابي به توافق هسته اي معناداري بكار بنديم تا نشان دهد
كه دوران جديدي در روابط ايران و غرب آغاز شده است  /مط/

