اذعان انديشکده واشنگتن:تجزيه سوريه باعث بي‌ثباتي منطقه خواهد شد
انديشکده موسسه واشنگتن در مقاله اي نوشت تجزيه سوريه کل منطقه را بي ثبات خواهد ساخت.
پايگاه اينترنتي موسسه واشنگتن براي سياست خاور نزديک در مقاله اي به قلم "دنيس راس " نوشت بحران در سوريه باشد به بزرگترين فاجعه قرن بيست و يکم تبديل شد. 
شدت گرفتن درگيري ها تهديدي جدي نه تنها براي همسايگان سوريه بلکه براي جامعه بين المللي است. 
آمريکا مانند ساير دولتهاي حامي مخالفان سوريه خواست  دست به حرکتي بزند اما در وهله نخست خواسته است از راه ديپلماتيک و ابزارهاي اقتصادي وارد عمل شود. ترديد آمريکا براي اقدام مستقيم گسترده تر با توجه به ماهيت خشن مخالفان قابل درک است اما هزينه شکست بسيار هنگفت خواهد بود.
در اين گزارش ادعا شده: "ايران و حزب الله مصمم هستند اسد را در قدرت نگاه دارند. براين اساس آمريکا نياز به اقدامات بيشتري دارد تا مطمئن شود تهيه کمکهاي نظامي مي تواند توازن قدرت را تغيير دهد. اين کار آساني نخواهد بود. اين امر نياز به هماهنگسازي منابع کمکها از خارج سوريه از عربستان سعودي گرفته تا قطر ، ترکيه ، امارات ، انگليس و فرانسه  دارد. همچنين بايد مطمئن شد همه اين پولها ، آموزشها، سلاح و کمکها به شيوه اي هماهنگ و مشترک هدايت مي شود.
در ادامه اين مقاله آمده است گروههاي مخالف اکنون در موضع ضعف قرار دارند و حتي اگر همه کمکها و آموزشهايي که بدان نياز دارند ، فراهم شود بسيار زمان بر خواهد بود تا بتوانند از آن استفاده کنند. 
نکته مهمتر اين است که آمريکا و ديگراني که از مخالفان حمايت مي کنند نيازمند داشتن يک هدف مشخص هستند. فراهم کردن کمکهاي مادي بيشتر از جمله تسليحات به شيوه اي سازماندهي شده و هماهنگ راهي براي تغيير توازن در عرصه عمل است. اين تنها راه ممکن براي انتقال قدرت از راه مذاکره مي تواند  باشد. 
در ادامه اين گزارش آمده است: "حتي اگر نوعي توافق سياسي امکان پذير شود ، لازم است با حضور صلحبانان بين المللي به مرحله  اجرا در آيد."
در پايان اين گزارش ادعا شده است: "با تصور يک راه حل سياسي براي اين اوضاع  که به نظر مي رسد  بطور فزايندهاي يک هدف بي حاصل است، آمريکا چگونه مي تواند به يک نتيجه احتمالي يعني تجزيه سوريه واکنش نشان دهد. اگر فرض کنيم دستيابي به يک راه حل سياسي غير ممکن باشد ، نياز به يک راهبرد عقب نشيني براي سد نفوذ داريم که هدف از آن ايجاد منطقه حايل در درون و اطراف سوريه است. در حاليکه اين يک راه حل رضايتبخشي نخواهد بود ، تجزيه سوريه کل منطقه را بي ثبات خواهد ساخت
