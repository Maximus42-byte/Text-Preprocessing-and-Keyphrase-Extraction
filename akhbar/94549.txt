کلينتون:حمله به ايران فايده‌اي ندارد/به شکست مذاکرات با تهران فکر نمي‌کنم
وزير امور خارجه آمريکا با اشاره به همکاري‌هاي نزديک واشنگتن و تل‌آويو در تمام سطوح نظامي و استراتژيک، اعلام کرد که حمله يک جانبه اسرائيل به ايران به نفع هيچ کس نيست.
"هيلاري کلينتون" وزير امور خارجه آمريکا در مصاحبه روز گذشته خود با شبکه خبري "اي بي سي" با اشاره به اينکه آمريکا و اسرائيل همکاري زيادي با يکديگر در تمام سطوح از بعد نظامي گرفته تا اطلاعاتي، استراتژيک و ديپلماتيک دارند تا مطمئن شوند که اطلاعات مشترکي دارند، اعلام کرد که حمله يک جانبه اسرائيل عليه ايران به نفع هيچ کس نيست.
وزير خارجه آمريکا گفت: همانطور که رئيس جمهور اوباما به مقامات اسرائيل اعلام کرده است، اين باور قاطعانه ماست که به نفع هيچ کسي (اسرائيل و ايران) نيست که اقدام يک جانبه اي داشته باشند.
کلينتون بدون اظهار نظر درباره گزارشي که درباره استفاده احتمالي اسرائيل از پايگاه هاي هوايي آذربايجان عليه ايران منتشر شده است، اعلام کرد که پيگيري رويکرد ديپلماتيک به نفع همه است؛ کلينتون از صحبت کردن درباره موضوع طرح جايگزين در صورت شکست مذاکرات هسته‌اي با ايران خودداري کرد.
وزير امور خارجه آمريکا در ادامه مصاح��ه خود گفت: من نمي خواهم درباره آن (شکست مذاکرات هسته اي با ايران) فکر کنم زيرا مي خواهم ما بهترين تلاشي را که مي توانيم در اين رابطه عملي کنيم؛ بنابراين، من نمي خواهم اين ديدگاه را داشته باشم که مذاکرات با ايران شکست خواهد خورد؛ من نمي خواهم مقامات ايراني نيز اين ديدگاه را داشته باشند که ما مذاکره را تمام نشده نگه مي داريم و هيچ گاه مجبور به رسيدن به نتيجه نمي شويم.
