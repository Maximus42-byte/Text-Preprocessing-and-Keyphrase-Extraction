ایران، اسرائیل را تهدید کرد
ایران، اسرائیل را تهدید کرد
این خبر تنها چند روز پس از آن منتشر شده که ایران از استقرار کشتی های جنگی خود در نزدیکی سواحل شرقی آمریکا سخن گفت.
به گزارش پایگاه خبری بانکداری الکترونیک،از افکارنیوز، رجزخوانی های اوباما و نتانیاهو و تکرار چندین باره "روی میز بودن همه گزینه ها علیه ایران" با واکنش قاطع تهران همراه شده که این مساله از دید رسانه های غربی نیز پنهان نمانده است.
پایگاه اطلاع رسانی دبلیو ان دی آمریکا (WND) نوشت: یکی از برجسته ترین مقامات نظامی ایران، تهدید هایی را مطرح کرده که کشورش درصورت تصمیم آمریکا و اسرائیل برای بمباران تاسیسات هسته ای ایران، انجام خواهد داد.
 پیشتر، ژنرال "یئیر گولان" فرمانده منطقه شمالی ارتش رژیم صهیونیستی گفته بود، حزب الله لبنان بیش از صد هزار موشک دراختیار دارد  و  سرتیپ " نوعم تیفون " یکی دیگر از فرماندهان ارتش این رژیم نیز حزب الله را "هشتمین قدرت موشکی جهان" خوانده بود
سردار سرلشکر سید یحیی رحیم صفوی، مشاور عالی نظامی آیت الله سید علی خامنه ای، رهبر ایران، گفت درصورت هرگونه اقدام نظامی علیه تاسیسات هسته ای این کشور، حزب الله لبنان به عنوان عمق دفاع راهبردی ایران به اسرائیل حمله خواهد کرد.
وی در ادامه تاکید کرد: ملت ایران و نیروهای مسلح، برای دفاع همه جانبه و حفاظت از کشور با تمام قدرت آماده هستند و پاسخ هر تهاجمی را با حملات متقابل و غیرقابل تصور خواهند داد.
دبلیو ان دی: ناوهای جنگی ایران، موجب نگرانی کارشناسان امنیت ملی آمریکا شده اند
دبلیو ان دی در ادامه می نویسد: اظهارات رحیم صفوی تنها چند روز پس از آن مطرح شده که افشین رضایی حداد، فرمانده ناوگان شمال ایران گفت، "ناوگان کشتی های جنگی ایران به سمت اقیانوس اطلس در حرکتند تا در نزدیکی سواحل شرقی ایالات متحده مستقر شوند". این اقدام موجب افزایش نگرانی ها دربین کارشناسان امنیت ملی آمریکا شده است.
از سوی دیگر، خبر راه اندازی و آزمایش موفقیت آمیز نسل جدید موشک های ایران، واکنش و ابراز نگرانی مقامات آمریکا و رژیم صهیونیستی را درپی داشت.
موشک های جدید ایران، توانایی نابود کردن "هرنوع تجهیزات نظامی دشمن" را دارند
جان کربی، سخنگوی پنتاگون مدعی شده، برنامه موشکی ایران، تهدیدی خطرناک را به منطقه تحمیل می کند و گفته این موضوعی است که ما به دقت آن را رصد می کنیم.
آویگدور لیبرمن، وزیر خارجه اسرائیل نیز، ایران را "کشوری جنگ افروز" خواند و مدعی شد: تنها تغییری که در ایران رخ داده این است که آنها الان صلح بین‌المللی را در پس نقابی از لبخند تهدید می‌کنند.
