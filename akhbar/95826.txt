هجمه  رسانه هاي غربي به ايران در آستانه مذاكرات 1+5
گروه پژوهش هاي خبري - همزمان با موافقت گروه 1+5 براي ادامه مذاكره 
با ايران و توافق ايران با درخواست بازديد آژانس از تاسيسات پارچين ؛
رسانه هاي غربي مي كوشند از يك سو حسن نيت ايران را به چالش كشانده 
و ازسوي ديگر فضاي حاكم بر روابط ميان ايران با آژانس و گروه 1+5
را تيره جلوه دهند 
كاترين اشتون هماهنگ كننده  سياست خارجي اتحاديه اروپا روز سه شنبه (6
مارس / 16 اسفند) در نامه اي به سعيد جليلي دبير شوراي عالي امنيت ملي 
و مذاكره  كننده  ارشد ايران موافقت گروه 1+5 را با دور جديدي از
مذاكرات هسته اي با ايران اعلام كرد  همزمان جمهوري اسلامي ايران نيز در
اعلاميه اي از آمادگي خود براي بازديد بازرسان آژانس از سايت نظامي 
پارچين خبر داد  در همين حال و پس از انتشار اخبار و گزارش ها در اين 
رابطه رسانه هاي وابسته به غرب همچون آسوشيتد پرس ؛ اشپيگل ؛ بي بي 
سي ؛ راديو فرانسه ؛ صداي آمريكا؛ صداي رژيم صهيونيستي و راديو فردا در
اخباري كه به طور روزانه در خصوص برنامه هسته اي ايران منتشر مي 
كنند؛ مي كوشند حسن نيت ايران در توافق با درخواست بازديد بازرسان 
آژانس از سايت پارچين را ناديده گرفته و در مقابل ادامه اينگونه 
بازديدها و مذاكرات را به سياست وقت كشي از سوي ايران تعبير كنند 
اين رسانه ها همچنين در تازه ترين اخبار خود مدعي انتقاد شديد يوكيا
آمانو مدير كل آژانس بين المللي انرژي اتمي از ايران شدند و همچنين به 
انعكاس واكنش هاي مقام هاي غربي پرداختند 
--محورهاي اصلي كه رسانه هاي غربي در خط خبري خود با برجسته سازي سعي 
در القا آن به مخاطبان خود را داشتند عباتند از:
 -موضع گيري سخت و جدي گروه 1+5 در اعلام آمادگي اخيرش براي ادامه 
مذاكراه با ايران 
 -انتشار واكنش منفي مقام هاي غربي 
 -فرافكني در خصوص موافقت ايران با در خواست آژانس براي بازديد از
سايت نظامي پارچين 
 -ادعاي واكنش شديد الحن يوكيا آمانو نسبت به برنامه هسته ايران به 
منظور تنش آميز جلوه دادن روابط ايران و آژانس 
**القا موضع گيري سخت و جدي گروه 1+5 براي ادامه مذاكراه با ايران 
-سايت خبري بي بي سي : اين سايت خبري راستاي القاي موضع سختگيرانه 
گروه 1+5 در قبال ايران نوشت : كشورهاي عضو گروه 1+5 از ايران 
خواسته اند كه در مذاكرات هسته اي با اين گروه "جدي " باشد و به 
بازرسان بين المللي اجازه دسترسي به تمامي مراكز مورد نظر آنان را
بدهد  كشورهاي آلمان ؛ آمريكا؛ بريتانيا؛ چين ؛ روسيه و فرانسه ؛ موسوم 
به گروه 1+5؛ روز پنجشنبه 8 اسفند (8 مارس ) با صدور بيانيه مشتركي ؛
خواست هاي خود از ايران را در مذاكراتي كه قرار است در مورد پرونده 
هسته اي اين كشور برگزار شود شرح دادند  در اين بيانيه كه در جريان 
اجلاس دوره اي شوراي حكام آژانس بين المللي انرژي اتمي صادر و در ميان 
شركت كنندگان در اجلاس توزيع شد؛ آمده است : ما از ايران مي خواهيم 
تا براي دستيابي به نتايج ملموس ؛ بدون پيش شرط وارد روند مذاكراتي 
"جدي و بدون وقفه شود "
 -سايت خبري دويچه وله : كاترين اشتون هماهنگ كنند ه  سياست خارجي اتحاديه 
اروپا در نامه خود به سعيد جليلي نوشته است : "در مذاكرات آينده 
بايد به طور جدي براي يافتن راه حل مناقشه ي اتمي چاره جويي شود؛ راه حلي 
كه براي دو طرف قابل پذيرش باشد "
 -راديو فردا: قدرت هاي جهاني روز پنجشنبه خواستار مذاكرات "جدي " با
ايران شدند و از تهران خواستند به بازرسان آژانس اجازه بازرسي از
محوطه نظامي پارچين را بدهد 
**انتشار واكنش هاي منفي مقام هاي غربي 
-سايت خبري دويچه وله : در خصوص واكنش گيدو وستروله وزير خارجه آالمان 
نوشت : وزير خارجه آلمان به ايران هشدار داد؛ از وقت كشي پرهيز كند و
به طور جدي براي حل مناقشه اتمي اقدام نمايد  همتاي بريتانيايي او نيز
از ايران خواست ؛ به جهانيان نشان دهد كه برنامه ي هسته ايش اهداف 
صلح آميز دارد  دويچه وله به نقل از ويليام هيگ وزير خارجه انگليس 
نوشت : "زمان آن فرارسيده كه تهران به دنيا نشان دهد كه مايل است ؛
مناقشه ي هسته اي را از راه هاي مسالمت آميز حل كند" 
اين رسانه افزود: تامي ويتور؛ يكي از سخنگويان دفتر رياست جمهوري 
آمريكا هم گفته كه به اعتقاد او تنها با سياست دوگانه ؛ يعني مذاكره 
از يك سو و فشارهاي اقتصادي و سياسي ازسوي ديگر؛ مي توان از
"بلندپروازي هاي هسته اي " ايران جلوگيري كرد 
 -پايگاه اينترنتي صداي آمريكا: اين راديو ضمن اعلام اين مطلب كه قدرت 
هاي پيشرو در جهان پيشنهاد ايران را براي ازسرگيري مذاكرات معوق 
مانده اتمي پذيرفته اند افزود: اين درحالي است كه "آمريكا و شركاي 
ديپلماتيك آن " سرگرم بررسي اقداماتي هستند كه بتواند به كاهش 
توانايي تهران در دسترسي به گشايشي عمده و فوري در كار توليد تسليحات 
اتمي بيانجامد 
صداي آمريكا افزود؛ هيچ اطميناني وجود ندارد كه از اين مذاكرات در
مقايسه با مذاكرات سال هاي 2011 و يا 2009 "نتيجه اي بهتر" حاصل شود 
 -راديو فرانسه : اين راديو هم از ابراز ترديد آلن ژوپه وزير خارجه 
فرانسه نسبت به اراده واقعي ايران براي حل معضل اتمي خبر داد و گفت :
همزمان با اين سخنان در اسراييل نيز يك مقام بلند پايه اين كشور
(ياكو آميدرور رييس شوراي عالي امنيت ملي رژيم صهيونيستي ) در واكنش به 
تصميم اتحاديه اروپا درمورد ازسرگيري مذاكرات گفت : اسراييل بايد خود
را براي بعد از شكست گفت و گو ها آماده كند : اگر گزينش نظامي در
ميان نباشد؛ آنها؛ يعني ايراني ها؛ از برنامه هاي هسته اي خود دست 
نخواهند كشيد 
**فرافكني درخصوص موافقت ايران با بازديد از سايت نظامي پارچين 
-سايت خبري بي بي سي : اين سايت خبري در راستاي القاي اين محور در خبري 
در 16 اسفند ماه جاري نوشت كه ايران در اطلاعيه اي با "بازديد
مشروط" بازرسان بين المللي از سايت پارچين موافقت كرد 
بي بي سي افزود كه در پايان اين اطلاعيه از كشورهاي عضو شوراي حكام 
خواسته شده است تا "از اين روند حمايت به عمل آورند و دست به اقدامي 
نزنند كه بتواند فضاي سازنده كاملا ضروري براي دسيتابي به تنيجه اي 
مسالمت آميز را تضعيف كند " اين رسانه در ادامه به نقل از ديپلمات 
هايي كه از ذكر نام آنها نيز امتناع كرد؛ مدعي شد: "بيانيه جديد
ايران حاوي نكته جديدي نيست  "
 -سايت خبري دويچه وله : اين سايت  هم در خبري ضمن اعلام موافقت جمهوري 
اسلامي ايران با بازديد بازرسان آژانس بين المللي انرژي هسته اي تحت 
شرايطي از تاسيسات نظامي پارچين ؛ مدعي شد كه كارشناسان "آژانس انرژي 
اتمي " به شواهدي دست يافته اند كه از نقل وانتقالاتي مشكوك در حوالي 
سايت پارچين خبر مي دهد  چنين تحولي مي تواند صداقت ايران را در همكاري با
آژانس به شدت زير سوال ببرد 
 -پايگاه اينترنتي اشپيگل : اين پايگاه خبري به نقل از ديپلمات هاي 
اروپايي نوشت : "به احتمال زياد ايران پيش از بازرسي نمايندگان آژانس 
كليه ي نشانه هاي فعاليت هسته اي در پارچين را از بين خواهد برد " به 
گفته  اين ديپلمات ها؛ اين تحركات احتمالا نشانه اي از تلاش جمهوري اسلامي 
براي پاكسازي آثار آزمايش هاي هسته اي در اين منطقه است  
 -خبرگزاري آسوشيتدپرس : هم در خبري در 18 اسفند ماه جاري مدعي شد كه 
تصاوير ماهواره اي به دست آمده از مركز نظامي پارچين در تهران ؛ نشان 
مي دهد كه وسايل نقليه سنگين در حال فعاليت در اين مركز هستند 
**تلاش براي تنش آميز جلوه دادن روابط ايران و آژانس 
-سايت خبري دويچه وله : اين سايت در خبري به منظور تنش آلود جلوه 
دادن روابط ايران و آژانس بين المللي انرژي اتمي ؛ مدعي شد كه يوكيا
آمانو؛ مديركل "آژانس بين المللي انرژي اتمي " با لحني بي سابقه از جمهوري 
اسلامي انتقاد كرد كه مي كوشد با "اطلاعات نادرست " نمايندگان جامعه 
بين المللي را به گمراهي بكشد 
 -تارنماي صداي رژيم صهيونيستي : اين سايت هم در خبري درخصوص واكنش اخير
يوكيا آمانو مدعي شد كه وي در سخناني گفته است كه "ايران دروغ مي 
گويد و مي خواهد دست و پاي ما را ببندد "
اين رسانه صهيونيستي در ادامه به منظور به تصوير كشيدن روابطي 
غيرسازنده ميان ايران و آژانس افزود: ناظران گفتند كه اين انتقاد بي 
پرده و شديداللحن آقاي آمانو؛ نمايانگر "تنش هاي فزاينده " ميان 
حكومت ايران و آژانس بين المللي انرژي اتمي است  
