راديو زمانه :امام جمعه زاهدان خواستار اجراي مفاد "آزادي " در قانون اساسي شد
پايگاه اطلاع رساني راديو زمانه روز شنبه نوشت : "مولوي عبدالحميد" امام جمعه زاهدان و از رهبران اهل سنت ايران خواهان اجراي 
همه آزاديهاي ديني و مذهبي مورد اشاره در قانون اساسي شد 
به گزارش ايرنا- تارنماي راديو زمانه يادآوري مي كند: مولوي عبدالحميدبه تازگي  براي شركت در نشستي در عربستان ممنوع الخروج شد 
اين رسانه هلندي به نقل از پايگاه اطلاع رساني اهل سنت - مي افزايد:مولوي عبدالحميد در خطبه هاي نماز جمعه اين هفته با اشاره به تنوع ديني ومذهبي در ساختار جمعيتي ايران اظهار داشته كه همه آزاديهاي ديني و مذهبي كه در قانون اساسي به آنها اشاره شده است بايد اجرا و حقوق اديان ومذاهب در كشور بايد محترم شمرده شوند 
به نوشته اين منبع خبري غربي - مدير دارالعلوم زاهدان تاكيد كرده كه هيچ قدرت - نهاد و سازماني نبايد بتواند اجراي اين آزاديهاي قانوني رامختل نمايد 
اين گزارش حاكي است : امام جمعه زاهدان گفته كه قانون بايد براي همه ملت - به ويژه مجريان قانون - حرمت داشته باشد و از هرگونه اعمال سليقه جلوگيري صورت گيرد

