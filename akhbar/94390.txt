مطالب  روزنامه چاپ باكو درباره حمله احتمالي رژيم صهيونيستي عليه ايران 
روزنامه "يني مساوات " چاپ جمهوري آذربايجان در آخرين شماره خود
انعكاس برخي مسايل مربوط به حمله احتمالي رژيم صهيونيستي به ايران را
مورد بحث و بررسي قرار داده است  
به نوشته اين روزنامه ؛ مجله سياست خارجي ( فارين پاليسي ) آمريكا
با استناد به اطلاعات برخي از مقامات ارتش آمريكا نوشت : استفاده از
اراضي جمهوري آذربايجان در حمله اسراييلي ها مورد توافق قرار گرفته و
بر اساس اين توافق قرار است بمب افكن هاي اسراييلي در بازگ��ت از
عمليات بمباران تاسيسات هسته اي ايران ؛ براي سوختگيري از خاك جمهوري 
آذربايجان استفاده كنند 
روزنامه يني مساوات افزود: اين در حالي است كه مقامات جمهوري آذربايجان 
با انتشار اين خبر؛ ضمن تكذيب اين ادعاها؛ بار ديگر اعلام كردند هرگز
اجازه استفاده از اراضي جمهوري آذربايجان عليه ايران را نخواهند داد 
از طرفي "رونن برگمن " كارشناس مسايل امنيتي روزنامه " يديعوت 
آحرونوت "  در مقاله خود در اين روزنامه نوشت : چنانچه رژيم اسراييل 
موافقت جمهوري آذربايجان را در زمينه استفاده از اراضي اين كشور در
حمله به ايران جلب كند در اين صورت از نظر استراتژي ؛ اسراييلي ها
براي انجام ع��ليات نظامي عليه ايران به برتري خواهد رسيد 
"رون بن ايشاي " يكي از مفسران نظامي اين روزنامه ؛ باراك اوباما را
به درز اطلاعات حمله احتمالي اسراييل به ايران متهم كرده و معتقد است 
هدف از اين اقدام بر هم زدن نقشه عمليات نيروهاي صهيونيستي عليه 
ايران است  
وي مدعي شد: دولت اوباما همه امكانات خود را بكار بسته تا حمله 
صهيونيستها به ايران هرچه دشوارتر شود هرچند كه در صورت انجام چنين 
حمله اي ممكن است رژيم اسراييل نيز متحمل خسارت سنگيني شوند 
يك تحليلگر صهيونيستي نيز مدعي شد: از آنجا كه دولت اوباما از حمله 
اسراييل به ايران نگراني هاي زيادي دارد ؛ از اين رو به هر نحوي كه 
شده ��مريكا درصدد است مانع از انجام اين اقدام نظامي شود 
 روزنامه آمريكايي نيويورك پست نوشت : آمريكا تلاش مي كند به هر نحوي 
كه امكان دارد ؛ حمله نظامي اسراييلي ها به ايران را تا زمان 
انتخابات آمريكا به تاخير بيندازد 
" دنيس رايس " مشاور اسبق اوباما در امور خاورميانه نيز در مصاحبه 
با "نيويورك پست " گفت : فاش شدن اطلاعات محرمانه حمله اسراييل به 
ايران ؛ توسط برخي از مقامات آمريكايي كه مايل به اين اقدام نظامي 
نيستند؛ انجام شده است  
به نوشته اين روزنامه آذري چاپ باكو؛ يك مقام صهيونيستي معتقد است :
افزايش فشار  جمهوري آذربايجان عليه ايران ؛ به گسترش بيش از پيش روابط
و مناسبات اين كشور با اسراييل كمك خواهد كرد 
اين روزنامه بدون اشاره به نام اين مقام صهيونيستي افزود: روابط
ايران و جمهوري آذربايجان در حال حاضر بشدت متشنج شده است و تشديد
تنش در روابط دو كشور همچنان ادامه دارد 
اين مقام صهيونيستي بر اين باور است : ايران از تلاش هاي استقلال 
طلبانه آذربايجاني هاي خود نگران است و همين مساله علت اصلي اعمال 
فشارهاي ايران بر جمهوري آذربايجان است ؛ از اين رو اين كشور نيز براي 
گسترش روابط خود با اسراييل تاكيد دارد 
در ادامه اين مطلب به نقل از سايت روسي " ايز روس " آمده است : يكي 
از مقامات رژيم اسراييل قرار است در 20 آوريل ( اول ارديبهشت ماه 
سال جاري ) به يكي از كشورهاي قفقاز جنوبي سفر كند در حالي كه از
ميزبان خواسته شده است از انتشار اين خبر خودداري شود زيرا اين 
موضوع ممكن است نارضايتي ايران و تركيه را فراهم آورد 


