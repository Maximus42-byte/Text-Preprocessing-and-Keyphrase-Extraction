آسوشيتدپرس :روحاني  با ديدگاه گفت وگو با آمريكا خلاف نظر حاكميت ايران حركت مي كند
تهران - پايگاه خبري آسوشيتدپرس نوشت : "روحاني " گفت وگوي مستقيم با
آمريكا را تنها راه حل بحران هسته اي و كليد حل همه مشكلات منطقه اي مي 
داند و با اين رويكرد درون دستگاه حاكمه متشكل از روحانيت و
فرماندهان نظامي صاحب قدرت ايران - وي خلاف جهت آب شنا مي كند 
"برايان مورفي " مفسر خبري خبرگزاري آسوشيتدپرس روز چهارشنبه در مقاله 
اي در باره حاشيه رويكردهاي هسته اي رئيس جمهور منتخب ايران نوشت :
حسن روحاني يك هفته قبل از انتخابات در يك سخنراني تبليغاتي در
دانشگاه "شريف " تهران خطر كرده و با "كلانتر" خطاب كردن آمريكا كه صفتي 
است با تاكيد بر اهميت نقش واشنگتن در حل مسائل جهان - تنها راه برون 
رفت از بن بست هسته اي را گفت وگوي مستقيم و رو در رو با واشنگتن 
عنوان كرده بود 
اين نوشتار مي افزايد: طبيعي است كه صراحت لهجه روحاني و بيان يك چنين 
اظهار نظري راجع به آمريكا و اشاره به اهميت جهاني اين كشور موجبات 
خشم روحانيون صاحب قدرت حاكم ايران را بر مي انگيزاند  همين روحانيون 
صاحب نفوذند كه مشخص مي كنند چه كساني حق نامزد شدن براي شركت در
انتخابات را دارند 
با همه اين اوصاف و در شگفتي كامل - اين روحانيون حاكم به حسن روحاني 
اجازه حضوردر گود رقابت انتخاباتي را دادند  سرانجام هم پيروزي قاطع و
يكسره روحاني بر اين شگفتي دامن زد 
البته كمترين ترديدي نيست كه ديدگاه روحاني درخصوص لزوم دسترسي مستقيم 
به آمريكا- ذره اي انگيزه در دل تصميم سازان غايي پهنه قدرت در ايران 
كه همان روحانيت تندروي حاكم و "سپاه قدرتمند پاسداران " است - ايجاد
نمايد 
اين طيف از قدرت سالهاست كه با گفت وگوي يك جانبه با آمريكا مخالفت مي 
ورزد و تاكيدش اين است كه اين كار در نهايت هيچ سودي ندارد  به هر
شكل نكته مسلمي كه از فحواي سخنراني مورد نظر روحاني بر مي آيد مويد
آن است كه ديگر تابوي - فعل حرام -موضوع گفت وگوي مستقيم با آمريكا
در دستگاه حاكمه ايران شكسته شده هرچند حاكميت هنوز هم كاملا" متقاعد
به آن نيست  
روحاني در اين سخنراني گفت "ما در موضوعاتي با آمريكا از جمله در
مسائل منطقه اي و بين المللي مخالفت داريم اما دوستي و يا دشمني با جهان 
اصلي دائمي و هميشگي نيست " 
او افزود "هر كشوري مي تواند روابطش را با ساير كشورها گسترش دهد" 
روحاني كه بين سالهاي  2003 تا 2005 سرپرست تيم مذاكره كننده هسته اي 
ايران بود- گفت كه معتقد است اگر در آن زمان تهران مستقيما" با
واشنگتن وارد گفت وگو مي شد مي توانست در امر هسته اي به يك معامله 
دست پيدا كند 
هنوز معلوم نيست كه با رئيس جمهور جديد ايران آيا در دور آتي گفت 
وگوهاي هسته اي تغييري در تاكتيكهاي هسته اي ايران حاصل خواهد شد يا
خير 
واشنگتن از اشتياق روحاني براي تعامل استقبال كرده اما در عين حال 
كاملا" متوجه اين امر هم هست كه تصميم گيري معنادار در همه شئون مهم 
كشور را رهبران رده بالاي حاكميت مذهبي كشور اتخاذ مي كنند 
البته روحاني بعد از انتخاب شدن خطوط قرمزي را براي مذاكرات هسته اي 
ترسيم نمود كه همان خطوطي است كه روحانيت حاكم بدان اشاره دارد و آن 
واگذار نكردن حق و قابليت غني سازي اورانيوم است   از قضا  موضوع محوري 
اين مشاجره هم همين مرحله از فعاليت هسته اي ايران است  
اما قدر مسلم آن است كه فرد مذاكره كننده بعدي هسته اي ايرا�� فردي 
خواهد بود كه ديدگاههايي نزديك به روحاني خواهد داشت و آن ديدگاه 
تاكيد دارد كه گفت وگوي مستقيم و رو در رو با واشنگتن ادامه راه 
ارزشمند اين مسير دشوار است  
اين مقاله در ادامه مي افزايد: انتظار مي رود حاكمان ايران براي 
فرونشاندن تنشهاي داخلي "سعيد جليلي " تندرو را از سرپرستي تيم 
مذاكرات هسته اي كنار بگذارند و ظرف چند هفته احتمالا" "علي اكبر
ولايتي " وزير خارجه سابق كه او نيز مانند جليلي نامزد شكست خورده 
انتخابات بود را براي اين پست در نظر بگيرند 
افراد مورد نظر ديگر "محمدجواد ظريف " سفير سابق ايران در سازمان ملل و
يا "اميرحسين زمانيان " عضو سابق تيم مذاكرات هسته اي ايران خواهند بود
 
"دنيس راس " مشاور اسبق اوباما در امور خاورميانه هم راجع به روحاني 
در مطلبي در نيويورك تايمز گفته است : روحاني امكان دارد خالق گشايشي 
خوب باشد اما ما بايد مراقب باشيم گشايشي كه از روحاني ظهور خواهد
كرد بايد گشايشي باشد كه آنچه را كه ممكن است به وضوح بيان كند و
نتيجه را هم به آزمون بگذارد نه اينكه ما را وارد گفت وگوهاي بي 
انتها سازد آن هم در راستاي حفظ منافع خودشان  
ايران و روحاني مي گويند كه ايران كنترل بر روي چرخه كامل سوخت كه 
سنك معدن اورانيوم را به سوخت مورد نياز رآكتور تبديل مي كند خاتمه 
نخواهد داد اما ضمن آن تاكيد دارد كه ايران خواهان دست��سي به فناوري 
غني سازي براي توليد انرژي و برق و مصارف پزشكي است  
"محمدعلي شعباني " كارشناس مسائل خاورميانه در انگليس و متخصص مسائل 
ايران مي گويد: ديدگاههاي روحاني تفاوتي با ديدگاههاي دستگاه حاكم 
ندارد بلكه عمدتا" در همه موضوعات محوري مورد خواست ايران هر دو طرف 
نظرياتي يكسان دارند 
شعباني مي افزايد: اختلاف بر سر تاكتيكهاست و اينكه چگونه به اين 
مرحله برسيم  
وي شرح مي دهد: نظر روحاني بر اين است كه نهايت سعي خود را به عمل 
آورد تا روحانيت حاكم را متقاعد سازد متوجه ارزش و اهميتي كه گفت وگوي 
مستقيم با آمريكا دارد- باشند  تاكيد دائم روحاني اين است كه اگر در
سال 2005 به رغم همه تلاشهاي ناموفقش چنين گفت وگويي محقق شده بود هم 
اكنون موضوعي به عنوان بن بست هسته اي وجود نداشت  
روحاني مي گويد كه در سال 2005  با "ژاك شيراك " رئيس جمهور وقت فرانسه 
به انجام يك معامله نزديك شده بود كه طبق آن ايران اجازه حداكثر
بازرسي را به بازرسان آژانس بين المللي انرژي اتمي مي داد و در مقابل 
پرونده ايران به شوراي امنيت نمي رفت   رفتن پرونده به شورا چندين دوره 
تحريمهاي بين المللي را براي ايران به دنبال داشت  
اما شركاي اروپايي فرانسه اجازه انجام اين معامله را ندادند و روحاني 
امروز بر اين باور است كه بزرگترين خطايش در آن زمان اين بود كه به 
جاي طرفهاي اروپايي بايستي به سراغ آمريكا مي رفت و مستقيما" با
واشنگتن وارد گفت وگو مي شد و اين معامله حتما" انجام مي شد 
روحاني در سخنراني اش در دانشگاه شريف هم به همين موضوع اشاره داشته و
ضمن آنكه آمريكا را "كلانتر" جهان معرفي كرد گفت : "براي ما راحت تر بود
ما اين كار را با مذاكره و گفت وگوي مستقيم با كلانتر حل مي كرديم تا
با مسئولاني در رده هاي پايين تر" 
شعباني مي گويد كه روحاني اينك اميدوار است كه آن معامله ناموفق 
مانده سال  2005 را احيا كند و خود را يك بار براي هميشه از شر اين 
بن بست خلاص كند 
به گفته شعباني نبايد به اشتباه تصور كرد كه روحاني دچار نرمش شده 
است - وي داراي ديدگاهي شفاف است كه فقط وارد موضوعاتي مي شود كه 
سرانجامي معنادار دارد و آن گفت وگو با آمريكاست  
اينكه آيا روحاني موفق خواهد شد روحانيت حاكم را ملزم به اين باور
سازد يا خير گمان دشواري است  
علامت ديگر را رهبر عالي ايران نشان داد كه در سخنراني اش در ماه مارس 
بدان اشاره داشت و گفت كه با گفت وگوي مستقيم با آمريكا مخالفتي ندارد
و مقابل آن نمي ايستد 
اما او در عين حال گفت : "من نسبت به اين گفت وگوها خوشبين نيستم اما
با آن مخالفتي هم ندارم " 
ايران در گذشته هم موضوع گفت وگوي مستقيم با آمريكا را مطرح كرده 
اما نه فقط در يك موضوع خاص هسته اي كه مورد مشاجره طرفين است بلكه 
در حيطه طيفي گسترده از موضوعات منطقه اي و بين المللي  
اما آمريكا اين پيشنهاد را رد كرده و مي گويد كه گفت وگو بايد فقط
بر سر يك موضوع باشد 
هدف ايران از ورود به اين گفت وگوها اين بود كه در لفافه گفت وگوي 
مستقيم هسته اي موضوعات منطقه اي مانند جنك داخلي سوريه هم مطرح
شود  واشنگتن حامي اپوزيسيون سوريه و ايران متحد سرسخت "بشار اسد"
