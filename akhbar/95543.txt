المعلم: غرب مشوق هاي زيادي را براي فاصله گرفتن سوريه از ايران و مقاومت ارائه کرد
وزیر امور خارجه سوریه تصریح کرد: غرب مشوق های زیادی را برای فاصله گرفتن دمشق از جمهوری اسلامی ایران و مقاومت ارائه کرده است. به گزارش واحد مرکزی خبر از دمشق، ولید المعلم این مطلب را دوشنبه شب در گفتگو با تلویزیون سوریه بیان کرد و افزود، سوریه هرگز این مشوق ها را نپذیرفته است ، چرا که هدف از انها تضعیف و متزلزل کردن جایگاه منطقه ای دمشق است. وی با ستایش از حمایت جمهوری اسلامی ابران از آرمان ملت فلسطین، خاطرنشان کرد: هرکشوری که از حقوق مردم فلسطین حمایت کند، دوست سوریه است. ولید المعلم در این گفتگو که به فاصله چند ساعت از اعمال تحریم های جدید اتحادیه اروپا علیه سوریه به ویژه در حق بشار اسد رئیس جمهور این کشور صورت گرفت گفت: اروپا با اعمال این تحریم ها علیه سوریه و هدف قراردادن بشار اسد به عنوان ارشدترین مقام مسئول در نظام سیاسی سوریه، مرتکب اشتباه بزرگی شده و از این اقدامشان متضرر خواهد شد.
وی با اشاره به اینکه سوریه در قبال این اقدام اتحادیه اروپا ساکت نخواهد ماند افزود: تحریم های اخیر غیرمنطقی است و هیچ وجاهت قانونی ندارد.
المعلم همچنین خاطرنشان کرد، تحریم های اتحادیه اروپا به تحریک آمریکا صورت گرفته ��لی باید بدانند که آنها همه جهان نیستند و سوریه نگاهش را از یک دهه پیش به شرق تغییر داده است، از این رو روابط خود را با روسیه، چین و کشورهای جنوب شرق آسیا گسترش خواهد داد. وزیر امور خارجه سوریه با اشاره به اینکه رژیم صهیونیستی از روند اعمال تحریم علیه سوریه سود می برد گفت: اروپا باید بداند همانطور که ما به آنها نیاز داریم، آنها نیز به ما نیاز دارند. وی در ادامه با اشاره به اینکه سوریه از منابع نفتی قابل توجهی برخوردار نیست خاطرنشان کرد، احتمال توسل غرب به گزینه نظامی علیه سوریه بعید بنظر می رسد، چرا که جنگ در چنین حالتی برای آنها سودی در بر نخواهد داشت. ولید المعلم ه��چنین تصویب قطعنامه هائی علیه دمشق در شورای امنیت را بعید دانست و گفت: دمشق به نقش بازدارنده روسیه امید بسته است، ضمن اینکه غرب دریافته است که در ارتباط با مسئله لیبی در بکارگیری زور زیاده روی کرده است. وزیر امور خارجه سوریه در بخش دیگری از این گفتگو با اشاره به اینکه امریکا امنیت رژیم صهیونیستی را در اولویت سیاست خارجی خود قرارداده، تصریح کرد، تا زمانی که چنین مسئله ای بر سیاست خارجی آمریکا حکمفرماست، روابط دمشق و واشنگتن بهبود نخواهد یافت، ضمن اینکه صهیونیستها بهبود روابط آمریکا و سوریه را ضربه به روابط واشنگتن با تل آویو می دانند. وی در پایان تاکید کرد غرب در نقشه های مداخله جویانه خود همه منطقه را در معرض تهدید قرار داده می دهد
