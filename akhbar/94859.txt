سفير آمريكا در تل آویو: واشنگتن و تل آويو درباره برنامه هسته اي ايران توافق دارند
تهران -روزنامه "تايمز آو اسرائيل " به نقل از "دن شاپيرو" سفير آمريكادر تل آويو نوشت : با وجود نگراني هاي اسرائيل درباره تلاش تازه آمريكا در  تعامل ديپلماتيك با ايران - واشنگتن و تل آويو درباره 
برنامه هسته اي ايران توافق دارند 
اين روزنامه صهيونيستي افزود- سفير آمريكا روز يكشنبه در مصاحبه باراديو اسرائيل اظهار داشت : واشنگتن موافق ديدگاه اسرائيل درباره جلوگيري از دستيابي ايران به سلاح هسته اي است و با تل آويو درباره توقف اين برنامه همكاري دارد اين مقام آمريكايي افزود: تحريم ها عليه ايران تا زماني كه اين كشورگام هاي مهمي بر اثبات توقف برنامه نظامي اش برنداشته متوقف نخواهدشد 
شاپيرو گفت : آمريكا و اسرائيل اهداف مهم مشتركي را در رابطه با برنامه هسته اي ايران دنبال مي كنند و مقامات ارشد ما درباره چنين اهدافي توافق دارند كه محور اصلي آن جلوگيري از دستيابي ايران به سلاح هسته اي 
است  
"بنيامين نتانياهو" نخست وزير اسرائيل روز يكشنبه به منظور ديدار با"باراك اوباما" رئيس جمهوري آمريكا و ديگر مقامات ارشد آمريكايي واردنيويورك شد 
وي قرار است روز سه شنبه در مجمع عمومي سازمان ملل متحد سخنراني كند سفير آمريكا با بيان اين كه واشنگتن و تل آويو درباره يافته ها واطلاعات خود درباره برنامه هسته اي ايران همكاري دارند- از اشاره به احتمال ارائه مدركي جديد از سوي نتانياهو به اوباما كه وي را نسبت به توقف نزديك تر شدن روابط آمريكا و ايران در چند وقت گذشته متقاعدكند- خودداري كرد 
وي گفت : مقامات ارشد آمريكا و اسرائيل موافق اين امر هستند كه بايدبراي حل مشكل هسته اي ايران از طرق ديپلماتيك تلاش كرد  آنها هم چنين در اين زمينه توافق دارند كه تغيير لحن و گشاده رويي دولت جديد ايران 
كافي نيست   برعكس - ايران بايد گام هاي معتبر و واقعي بردارد تا به ايجاد تغييري مهم منجر شود و اين اطمينان حاصل آيد كه اين كشور به دنبال توليد سلاح هسته اي نيست  
سفير آمريكا در پاسخ به پرسشي درباره احتمال لغو برخي تحريم هاي ايران گفت ما در نقطه آغاز چنين روندي قرار داريم و هنوز براي آگاهي از اين كه ادامه اين روند چگونه خواهند بود- زود است  
وي سپس با استناد به اظهارات اوباما پس از محاوره تلفني تاريخي اش بارئيس جمهوري ايران در روز جمعه اظهار داشت - تهران بايد قبل از لغو تحريم هاي گام هاي مهمي بردارد 
اين مقام آمريكايي خاطرنشان كرد: براي لغو تحريم ها بايد منتظراقدامات بعدي و جديت طرف مقابل بود 
