تلگراف : براي توافق با روحاني به سرعت اقدام كنيد
 به نقل ازمقامات ديپلماتيك گزارش داد:غرب 
بايد براي تبديل تحركات اوليه رييس جمهوري جديد ايران به پيشرفت واقعي 
در مذاكرات هسته اي - براي اقدام چالاكانه آماده شود 
در اين گزارش به قلم "پيتر فاستر" و "راف سانچز" آمده است : در پايان 
هفته اي كه "حسن روحاني " طي آن مواضع آشتي جويانه اي را اتخاذ كرد-
مذاكره كنندگان غربي نحوه پاداش احتمالي به اقدام واقعي طرف ايراني در
مذاكرات هسته اي را بررسي مي كنند 
طبق اين گزارش - اگرچه كاخ سفيد- محتاط است و خواستار عمل ايران براي 
حمايت از داعيه آمادگي براي تعامل است -مقامات ديپلماتيك گفت كه 
واشنگتن بايد براي اقدام فوري به منظور بهره برداري از يك موقعيت 
بالقوه آماده باشد 
كاستن از شدت رژيم تحريم هاي مجازاتي و توافقي كه به موجب آن تهران مقادير
كمي از اورانيوم غني شده را نزد خود نگاه مي دارد- ممكن است از جمله 
امتيازات احتمالي باشد 
اما نگراني در مورد ضرورت موافقت كنگره آمريكا با لغو عمده تحريم ها
وجود دارد و اينكه شايد روند كند قانوني در ايالات متحده به پاي تحولات 
سريع ديپلماتيك نرسد 
حس ايجاد انگيزه ديپلماتيك درحالي شكل مي گيردكه روحاني براي سفر به 
نيويورك آماده مي شود وي قرار است براي نخستين بار پس از پيروزي شگفت 
انگيز در انتخابات رياست جمهوري -در مجمع عمومي سازمان ملل در نيويورك 
سخنراني كند 
"فرانسوا اولاند" رييس جمهوري فرانسه اعلام كرد كه در حاشيه اين مجمع با
روحاني ملاقات خواهدداشت و كاخ سفيد احتمال ديداركوتاه اوباما با وي 
به نشانه كاهش تنش بين دوكشور را منتفي ندانسته است  
گفته شده كه اوباما و روحاني دست كم دو نامه را اززمان انتخاب وي به 
سمت رياست جمهوري در ايران رد و بدل كرده اند  به گفته مقامات كاخ 
سفيد- انتخاب روحاني همچنين به چيدن زمينه مذاكرات جديد احتمالي كمك 
كرده است  
در تازه ترين تحركات براي برقراري روابط- روحاني مقاله اي را در
روزنامه واشنگتن پست منتشر كرد و در آن از تمايل براي شكست بن بست 
ديپلماتيك در صورت آمادگي آمريكا و متحدانش براي مذاكره بر اساس يك 
موقعيت برابر خبر داد 
وي همچنين استفاده از تسليحات شيميايي در سوريه را محكوم كرد بدون آنكه 
حكومت "بشار اسد" رييس جمهوري اين كشور را مسوول آن بداند و گفت كه 
ايران براي كمك به تسهيل مذاكرات صلح بين نظام و مخالفان سوري آماده 
است  
به گفته يك مقام ديپلماتيك -تحركات اوليه روحاني كه بايد با پيام 
آشكار مصلحت گرايان در ايران هماهنك شده باشد-نشان از جدي بودن آن 
دارد 
اين مقام با اشاره به اينكه باتحرك ايران باخوش بيني محتاطانه اي 
برخورد مي شود- خاطر نشان كرد كه مذاكره كنندگان غربي بايد روي يك 
مرز باريك بين درخواست از ايران براي اثبات جدي بودن در زمينه دست 
كشيدن از ساخت سلاح هسته اي و روشن كردن اين قضيه كه غرب درمورد دادن 
پاداش به تهران در ازي اين كار-جدي است - قدم گذارند 
اين مقام اضافه كرد:اردوي عمل گرايان درايران كه به نيويورك مي 
آيند-اقدامات مقدماتي بسياري را براي متقاعدكردن ما به اينكه جدي 
هستند-انجام مي دهند 
