آمریکا تحریم‌های جدیدی علیه روسیه اعمال کرد 
به دنبال اعمال تحریمهای جدید از سوی اروپا، دولت آمریکا نیز تحریم‌های تازه‌ای علیه بخشهای انرژی، دفاعی و مالی روسیه اعمال کرد.
خبرگزاری فارس: آمریکا تحریم‌های جدیدی علیه روسیه اعمال کرد
به گزارش خبرگزاری فارس به نقل از رویترز، آمریکا پنج شرکت دفاعی دولتی روسیه را تحریم کرد و محدودیت‌هایی روی میزان همکاری با شرکت‌های نفتی و انرژی از قبیل گاز پروم نفت، لوک اویل و روس نفت اعمال کرد.
یک مقام ارشد آمریکایی در این باره گفت: تحریم‌های جدید روسیه را با اتحادیه اروپا هماهنگ کردیم.
این مقام ارشد آمریکایی گفت که «تا زمانی که روسیه به اقدامات تهاجمی خود در اوکراین ادامه دهد، هزینه‌های اقدامات مسکو نیز افزایش یافت.»
این مقام که نامش منتشر نشده افزود:«تحریم‌های جدید آمریکا ضد روسیه، پاسخی مستقیم به اقدامات یک ماهه اخیر روسیه از قبیل تیراندازی به خاک اوکراین است.
یک مقام وزارت خزانه داری آمریکا نیز از تحریم نهادهای مالی، بانکی و انرژی روسیه خبر داد.
این مقام آمریکایی افزود: «ما آمادگی داریم در صورتی که روسیه از تهاجم خود به اوکراین بکاهد، تحریم‌های اعمال شده ضد مسکو را کاهش دهیم
