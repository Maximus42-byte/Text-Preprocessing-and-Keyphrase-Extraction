انديشكده  آمريكايي :فروكش كردن جنگ سرد خاورميانه در دولت آينده ايران به سود همگان  خواهد بود
تهران -يك انديشكده آمريكايي با مرور روابط ايران و عربستان سعودي و
تشريح اوضاع عراق و سوريه - تاكيد كرد كه برغم ناچيز بودن احتمال 
آشتي واقعي بين تهران و رياض در دولت دكتر حسن روحاني - اما اگر وي 
بتواند از شدت جنك سرد دو كشور در خاورميانه بكاهد- همگان در دراز
مدت سود خواهند برد 
به گزارش ايرنا- انديشكده آمريكايي "بروكينگز" در مقاله اي با عنوان 
"رييس جمهور جديد ايران و جنك سرد جديد خاورميانه " به قلم "گريگوري 
گاس " كه به عنوان پژوهشگر ارشد غيرمقيم مركز بروكينگز در "دوحه " قطر
و كارشناس سياست داخلي و روابط بين المللي كشورهاي خليج فارس معرفي شده 
است - نوشت : "انتخاب حسن روحاني به عنوان رييس جمهوري ايران موجي از
خوش بيني را پديد آورده است   علت اين خوش بيني فقط اميد به رسيدن به 
توافق بر سر مساله هسته اي نيست - بلكه اميد به برقراري آشتي بين ايران 
و عربستان سعودي كه ماهيت فرقه گرايانه اي بر رقابت و كشمكش آنها بر
سر سلطه بر خاورميانه حاكم است - علت ديگر ايجاد اين موج خوش بيني مي 
باشد  آقاي روحاني - شخصا براي ابراز تمايل خود  به برقراري يك رابطه 
جديد با رياض تلاش كرد  حتي سعودي هايي كه نسبت به نيات ايران سوء ظن 
دارند- از رييس جمهور جديد ايران دلگرم شده اند "
نويسنده اين مقاله كه استاد علوم سياسي دانشگاه "ورمونت " است - در
ادامه توضيح مي دهد: "يكي از ديگر علل ايجاد اين خوش بيني - سابقه 
روحاني در گذشته و تلاش موفقيت آميز وي در جهت بهبود روابط ايران با
عربستان سعودي است   او در اواسط دهه 1990 و بعد از جنك ايران و
عراق - در مقام دستيار ارشد "رفسنجاني "- رييس جمهور سابق ايران - براي 
بهبود روابط كشورش با عربستان سعودي - با مقامات رياض كه طي جنك ايران 
و عراق از "صدام حسين " حمايت مي كردند- به طور مستقيم وارد مذاكره شد
 "
اين كارشناس آمريكايي در ادامه نوشت : "اين تلاش طي دوران رياست جمهوري 
"خاتمي " كه سال 1997 انتخاب شد- ادامه يافت و با سفر "شاهزاده نايف "-
وزير كشور وقت عربستان سعودي در آوريل سال 2001 به تهران - و امضاي 
توافقنامه اي در زمينه همكاري در امور غيرقانوني مانند قاچاق مواد
مخدر- به اوج خود رسيد "
نويسنده اين مقاله كه همچنين به عنوان متخصص مسائل عربستان سعودي معرفي 
شده است - خاطر نشان كرد: "توجه داشته باشيد كه اين قرارداد- يك 
توافقنامه  دوجانبه براي همكاري در امور غيرقانوني و جنايتكارانه بود
نه يك اتحاد نظامي يا حتي يك تفاهم مشترك در زمينه سياست منطقه اي بين 
المللي   به عبارتي - اين همكاري از بهبود روابط دوجانبه حكايت مي كرد-
اما به معناي تقريب افكار دو كشور در زمينه سياست خارجي نبود "
نويسنده كتاب "روابط بين المللي خليج فارس " در بخش بعدي مقاله خود
نوشت : "انتخاب روحاني به طور قطع مايه خوش بيني است - اما بايد توجه 
داشت كه شرايط ژئوپليتيكي منطقه در اواخر دهه 1990 كه بين ايران و
عربستان سعودي رابطه حسنه برقرار شد- با شرايط كنوني تفاوت هاي 
بسيار اساسي دارد "
گاس كه از سال 1993 تا 1994 كارشناس بخش "مطالعات عربي اسلامي " در
انديشكده آمريكايي "شوراي روابط خارجي " (CFR) در نيويورك بود- با
توصيف شرايط خاورميانه و روابط  ايران و عربستان در اواخر دهه 1990
ادامه داد: "در آن زمان هم ايراني ها و هم سعودي ها حداقل مي 
توانستند در مورد بد بودن صدام حسين اتفاق نظر داشته باشند  سقوط
قيمت نفت در اواخر دهه 1990 اين دو كشور را به هم نزديك كرد تا در
كنار ساير كشورهاي توليد كننده نفت عضو و غير عضو "اوپك " (سازمان 
كشورهاي صادر كننده نفت )- ميزان توليد نفت را كاهش دهند تا بهاي نفت 
مجددا افزايش يابد  تهران و رياض بر سر موارد بسيار متعددي با يكديگر
اختلاف داشتند- اما در موارد معدودي نيز اشتراك منافع داشتند "
نويسنده كتاب "پادشاهي هاي نفتي : چالش هاي داخلي و امنيتي كشورهاي 
خليج عربي " كه در كميسيون هاي كنگره آمريكا گزارش هايي را درباره 
مسائل خليج فارس ارائه كرده است - در بخش بعدي مقاله خود شرايط كنوني 
خاورميانه را شرح داد و نوشت : "مهم ترين تفاوت ژئوپليتيك شرايط
كنوني با قبل اين است كه اكنون سوريه و عراق از قدرت ساقط شده اند 
در دهه 1990- صدام بر عراق حكومت مي كرد: گرچه اين حاكميت 
غيرمتمدنانه و نامطلوب بود- اما در هر حال وي كنترل آن را در دست 
داشت   به طور مشابه - "حافظ اسد"- هم حزبي بعثي وي نيز بر سوريه مسلط
بود  آنها مخالفان محلي را سركوب كردند و درهاي سياست داخلي خود را
بستند كه توفيق خارجي ها را در دخالت در سياست داخلي آنها ناممكن مي 
كرد "
گاس كه در دانشگاه آمريكايي قاهره زبان عربي را آموخته و از زمان 
تجاوز آمريكا به عراق در سال 2003- بخشي از تحقيقات خود را به جنك عراق 
و تبعات آن براي خاورميانه اختصاص داده است - ادامه داد: "حمله آمريكا
به عراق در سال 2003 درهاي سياست عراق را باز كرد و به ايران -
تركيه - عربستان سعودي و ساير طرف هاي منطقه اي اجازه داد كه وارد
بازي سياست عراق شوند و از اين طريق - بيش از ديگران راه براي ورود
ايران هموار شد  آنها مجبور نبودند خودشان را به صحنه تحميل كنند و به 
زور جايي براي خود دست و پا كنند  در واقع - اين گروه هاي منطقه اي 
عراق بودند كه در كشمكش براي تسلط بر عراق جديد- حمايت خارجي ها را
فراخواندند  اكنون مشابه همين اتفاق در سوريه نيز در جريان است   عراق 
و سوريه كه زماني بازيگران منطقه بودند حالا به زمين بازي منطقه تبديل 
شده اند "
گاس كه تا سال 2008 به مدت 10 سال مديريت "برنامه مطالعات خاور
ميانه " دانشگاه ورمونت  را بر عهده داشت - در ادامه نوشتار خود
عبارت "جنك سرد جديد خاورميانه " را به كار برد و در اين خصوص توضيح
داد: "جنك سرد جديد خاور ميانه در عرصه سياست داخلي همين كشورهاي عربي 
جديد و ضعيف در حال وقوع است   اكنون عراق و سوريه (كه از لحاظ تاريخي 
 قدرتمند بودند) به لبنان و يمن كه به لحاظ تاريخي ضعيف بوده اند- اهميت 
استراتژيك كمتري  (در مقايسه با سوريه وعراق ) داشته اند و چندين دهه 
است شاهد دخالت خارجي ها هستند- اضافه شده اند  دخالت ايران و
عربستان سعودي در اين كشورها فقط از سر جاه طلبي نيست - بلكه اين 
ساختار روابط بين المللي منطقه است كه موجب آن شده است  "
اين كارشناس آمريكايي كه تاليف كتاب "روابط يمن و عربستان سعودي :
ساختار داخلي و نفوذ خارجي " را نيز در كارنامه حرفه اي خود دارد- در
ادامه توضيح داد: "دخالت نكردن و كنار كشيدن در اين درگيري هاي داخلي 
پيچيده - امكان خالي شدن صحنه به نفع رقيب و مواجهه با يك ضرر بزرك را
در پي دارد  آقاي روحاني هر قدر هم از برقراري آشتي با عربستان سعودي 
استقبال كند- بعيد است از دستاوردها و منافع ايران در عراق صرف نظر
كند  و سعودي ها نيز هر قدر مايل باشند در دولت روحاني صفحه جديدي 
را در روابط خود با ايران باز كنند- ميدان سوريه را فقط محض نشان 
دادن ژست حسن نيت ترك نخواهند كرد "
نويسنده اين مقاله در مورد وضعيت آينده عراق و سوريه نوشت : "احتمال 
اين كه عراق و سوريه در آينده اي نزديك يا در ميان مدت قدرتمند شوند
و بتوانند جلوي دخالت خارجي ها را بگيرند- بسيار ناچيز است   به همين 
خاطر شانس برقراري يك آشتي واقعي بين ايران و عربستان اندك است   با
اين حال و در چنين شرايط ساختاري بدبينانه اي - باز هم دلايل مهمي براي 
اميدواري وجود دارد: شايد روحاني و سعودي ها قادر باشند از شدت 
رقابت فرقه اي خود بكاهند "
گريگوري گاس كه مدتي از عمر حرفه اي خود را به عنوان پژوهشگر در
انديشكده آمريكايي "رند" سپري كرده است - درباره درگيري هاي فرقه اي 
در سوريه و عراق نوشت : "گرچه بدون شك در بحران ها و درگيري هاي عراق و
سوريه فرقه گرايي يك واقعيت تلخ و حقيقتي انكارناپذير است - اما
عربستان سعودي و ايران هر دو به روش هاي خودشان در حال تشويق يك خط
مشي فرقه گرايانه هستند تا پيروان خود را سازمان دهي و دشمنان خود را
بي آبرو و بدنام كنند و اين روش ها سياست كل منطقه را مسموم مي كند
