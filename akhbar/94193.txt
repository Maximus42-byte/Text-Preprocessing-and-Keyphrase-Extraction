در گفت وگو با راديو فردا:يك تحليلگر: روس ها نمي توانند جلوي قرارداد نهايي ايران با 1+5 رابگيرند
 
-تهران -ايرنا-"محسن ميلاني " با عنوان تحليلگر مسائل بين المللي گفت : اگر
جمهوري اسلامي واقعا به اين نتيجه برسد كه مي خواهد مساله اتمي خودش را
با گروه 1+5 حل كند روس ها تنها كاري را كه مي توانند انجام بدهند
اين است كه يك مقداي مسئله را بغرنج كنند ولي نمي توانند جلوي قرارداد
نهايي ايران با 1+5 را بگيرند 
به گزارش ايرنا- راديو فردا گزارش داد: "علي لاريجاني " رئيس مجلس شوراي 
اسلامي در مصاحبه اي كه در آخرين روزهاي سال گذشته با سايت اينترنتي 
"تابناك " كرده است در رابطه با بحران اوكراين و تنش بر سر آن گفته 
است كه لازم نيست جمهوري اسلامي در هر موضوعي وارد شود 
علي لاريجاني در اين مصاحبه كه روز دوشنبه بخشي از آن در تابناك منتشر
شد با اشاره به - به گفته او رفتارهاي دوگانه غرب در جريان بحران 
اوكراين و همه پرسي در "كريمه " مي گويد ماجراي بوجود آمده در اوكراين 
ماجراي مهمي است و به سادگي رفع و رجوع نمي شود چون اكنون براي هر دو
طرف خطوط قرمز تعريف شده است اما اين مساله تاثير چنداني در كار ما
ندارد و در عين حاليكه جمهوري اسلامي در اين قضيه بي نظر نيست اما
دليلي هم ندارد در هر زمينه اي اظهار نظر كند- بايد ديد سرانجام كارچه مي شود 
در همين زمينه "محسن ميلاني " با عنوان استاد دانشگاه و تحليلگر مسائل بين 
المللي در فلوريدا در گفت وگو با اين رسانه در پاسخ به اين پرسش مبني 
براينكه " به نظر شما چرا علي لاريجاني مخالف موضع گيري مستقيم جمهوري 
اسلامي درباره بحران اوكراين است ؟" گفت : معمولا مقامات بلندپايه جمهوري 
اسلامي در رابطه با مسائل مهم بين المللي خيلي صريح و روشن موضع گيري مي 
كنند ولي به نظر مي رسد كه اين بار لاريجاني و به نظر من به درستي موضع 
خيلي روشني را در رابطه با كريمه و اوكراين نگرفته است  
وي افزود: اگر به دقت به صحبت هاي او گوش كنيد مي بينيد كه او دارد
مي گويد كه اين مسئله دعواي غرب و شرق - يك مسير طولاني دارد و احتياجي 
هم ندارد كه جمهوري اسلامي خيلي تند در اين باره اظهار نظر كند 
او ادامه داد: به نظر من دليل آن هم اين است كه جمهوري اسلامي هنوز
مطمئن نيست كه آيا اين دعوا بر سر كريمه به يك دعوا و جنك سرد جديد
بين آمريكا و غرب تبديل خواهد شد و يا اينكه غربي ها مي توانند به 
گونه اي با روس ها اين مسئله را حل و فصل كنند 
راديو فردا در ادامه افزود: لاريجاني بدون نام بردن از رسانه اي به 
تابناك مي گويد گاهي رسانه هاي داخلي مسائلي را درباره بحران اوكراين 
مطرح و يا جانب داري مي كنند درحاليكه لزومي نيست به هر موضوعي واردشوند 
"سرگئي ريابكوف " معاون وزير امور خارجه روسيه هم هشدار داده بود كه 
ممكن است مسكو در واكنش به فشار غرب در قبال بحران اوكراين موضع خود
را در مورد گفت وگوهاي هسته اي با ايران تغيير دهد 
ميلاني در ادامه گفت وگوي خود با اين راديو همچنين در پاسخ به پرسش 
ديگري مبني بر اينكه " به نظر شما با توجه به گفته هاي معاون وزارت 
خارجه روسيه - آيا اين كشور مي تواند از ايران به عنوان حربه اي در
برابر غرب استفاه كند؟" گفت : ساليان سال است كه سياست روس ها بر اين 
مبناست كه اجازه ندهند رابطه ايران با غرب معمولي شود و از سوي ديگر
نيز سياستشان بر اين مبناست كه اجازه ندهند رابطه بد ايران با غرب 
تب��يل به يك جنك نظامي بين ايران و كشورهاي غربي شود 
وي افزود: البته كاري كه امروز آنها انجام مي دهند نيز خيلي با سياست 
هاي قبلي آنها فرق نداشته است چرا كه روس ها همواره از كارت ايران در
رابطه با مذاكراتي كه با آمريكا انجام مي دادند- استفاده كرده اند 
ميلاني گفت : گفتني است تحريم هايي كه از طرف سازمان ملل متحد در رابطه 
با ايران وضع شده بدون موافقت روس ها انجام پذير نبود بنابراين اين 
حرفي كه روس ها دارند مي زنند حرف جديدي نيست  
او ادامه داد: اما اين بار فقط يك فرق دارد و فرق آن اين است كه اگر
جمهوري اسلامي واقعا به اين نتيجه برسد كه مي خواهد مساله اتمي خودش را
با گروه 1+5 حل كند روس ها تنها كاري را كه مي توانند انجام بدهند
اين است كه يك مقداي مسئله را بغرنج كنند ولي نمي توانند جلوي قرارداد
نهايي ايران با 1+5 را بگيرند 
ميلاني در پايان گفت وگوي خود با اين راديو همچنين در پاسخ به اين پرسش 
مبني براينكه " با توجه به وجود گروه هاي مخالف با توافق نامه ژنو در
ايران - به نظر شما آيا اين خطر وجود ندارد كه ايران تحت تاثير روسيه از
اين مذاكرات كنار بكشد؟" گفت : مسلما گروه هايي كه در داخل ايران و
گروه هايي كه در داخل آمريكا و در درون دولت اوباما مخالف اين 
قرارداد هستند- مي توانند از اين دعوايي كه بين غرب و روسيه شده 
استفاده كرده و سعي كنند كه مسئله مذاكرات را پيچيده كنند 
وي افزود: اما همانطور كه اشاره كردم اگر رهبر جمهوري اسلامي و همچنين 
باراك اوباما به اين نتيجه رسيده باشند كه بايد اين مذاكرات به يك 
نتيجه برسد اين اقدامات تنها يك شيطنت خواهد بود و نمي تواند تغييرات 
جدي را در مسير مذاكرات بوجود بياورد 
راديو فردا در پايان گفت : پيش از اين وزارت خارجه ايران در واكنش به 
رويدادهاي اوكراين اعلام كرده بود كه اين تحولات را با دقت دنبال وتاكيد مي كند كه سرنوشت اوكراين با اراده ملت و تفاهم نيروهاي سياسي اين كشور و عدم دخالت خارجي بايد شكل بگيرد 

