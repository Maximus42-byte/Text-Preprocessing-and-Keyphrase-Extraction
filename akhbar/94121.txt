بي  بي  سي : نامزد نهايي اصولگرايان جليلي است 
تهران - تلويزيون بي  بي  سي فارسي با اشاره به اينكه ائتلاف 2+1 تنها
رقيب عمده باقيمانده در جناح اصولگرايان است گفت : اگر در اين ائتلاف 
حداد عادل كه به رغم مخالفت قاليباف به صراحت از جليلي حمايت مي كند
موفق شود- نامزد نهايي و اصلي جليلي خواهد بود 
به گزارش گروه اخبار ايران در رسانه هاي جهان - تلويزيون بي  بي  سي 
فارسي در مورد كنار كشيدن "لنكراني " و "ابوترابي فرد" از فهرست 
اصولگرايان گفت اين مساله مي تواند نشان دهنده ي آخرين تغيير و تحولاتي 
باشد كه در درون اصولگرايان در حال رخ دادن است  
بي  بي  سي افزود: لنكراني از حمايت گسترده و بدون قيد و شرط "مصباح
يزدي " برخوردار بود و حتي "مصباح يزدي " بعد از اعلام كانديداتوري 
"سعيد جليلي " گفت كه زير آسمان و روي زمين كسي را صالح تر از لنكراني 
نمي شناسد "
ديدار مصباح يزدي با تعدادي از علما در قم و تقاضاي حمايت آنها از
لنكراني مبني بر تائيد صلاحيت او نيز نشان دهنده ي اين است كه بحت عدم 
صلاحيت لنكراني تا حد زيادي جدي بوده است و كناره گيري او از
كانديداتوري نشان از تضعيف شدن جايگاه مصباح يزدي دارد 
اين تلويزيون افزود: كناره گيري "ابوترابي فرد" هم به عنوان نماينده ي 
ائتلاف اصولگرايان كه دربرگيرنده ي تشكل هاي سنتي اصولگرايان از جمله 
جامعه روحانيت مبارز و جامعه مدرسين حوزه علميه قم است : اگر چه با
تمهيد خواستار شدن نمايندگان همراه بود- نشان دهنده ي اين است كه آنها
هم در حال حاضر حرف زيادي در عرصه سياست ندارند و جريان ديگري كه از
جليلي حمايت مي كند دست بالا را دارد 

