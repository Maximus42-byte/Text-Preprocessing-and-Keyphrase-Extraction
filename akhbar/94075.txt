گزارش  موسسه مطالعه جنگ آمريكا درباره مناقشه فرقه اي خاورميانه
تهران - "موسسه مطالعه جنك " آمريكا در گزارشي درباره مناقشه فرقه اي 
در خاورميانه - اعزام نيرو از سوي كشورهاي منطقه به سوريه و ايجاد نبرد
مستقيم بين كشورهاي منطقه را خطرناك ترين سناريوي مناقشه سوريه دانست 
 به گزارش ايرنا - در خلاصه گزارش اين انديشكده با عنوان "مناقشه فرقه 
اي و منطقه اي در خاورميانه " نوشته "آرون ريس " (reese Aaron) معاون 
مدير تحقيقات موسسه مطالعه جنك آمده است : نيمه اول سال 2013 به روشني 
نشان داد كه مناقشه فرقه اي در حال گسترش در خاورميانه است   اين 
مناقشه محصول تحولات سال 2012 از جمله تحكيم قدرت توسط نوري المالكي نخست 
وزير عراق و توسعه يك جنبش مخالف مسلح در سوريه است   اما يك نقطه عطف 
در سال جاري اين بود كه مخالفان سوريه كنترل شهر راهبردي "القصير" را
اوايل ماه ژوئن در برابر نيروهاي دولتي با حمايت حزب الله لبنان از دست 
دادند   مداخله اين گروه مبارز برجسته شيعي موجب تشديد "فرقه اي 
شدن " مناقشه شده است   روايت هاي فرقه اي فراهم كننده نيرويي احساسي 
براي بسيج مردمي است و بازيگران منطقه اي درگير در مناقشه به آساني 
از اين روايت هاي فرقه اي به عنوان اهرم براي رسيدن به اهدف خود
استفاده مي كنند  افزايش خشونت فرقه اي مورد حمايت بازيگران خارجي يك 
تهديد موجوديتي در برابر اين كشورها كه وضعيت شكننده اي دارند قرار مي 
دهد  ضعف دولت ها موجب تشويق هويت هايي مانند فرقه - قوميت يا قبيله 
مي شود  از اين رو اين مناقشه فرقه اي نشانه اي از يك مناقشه سياسي 
است   اما چنانچه به اين مساله پرداخته نشود - اين مناقشه فرقه اي مي 
تواند به دليلي براي خشونت تبديل شود  
در سوريه - رژيم اسد از ترس و واهمه گروههاي اقليت براي جلب حمايت 
استفاده كرده است   شبه نظاميان شيعه از خارج سوريه مانند حزب الله 
لبنان و گروههاي عراقي مانند عصائب اهل الحق و كتائب حزب الله - نقش 
خود را به عنوان محافظت از اماكن مقدس مانند مسجد سيده زينب (س )
تعريف كرده اند  از سوي ديگر - گروههاي مبارز سني و سلفي از لفاظي 
هاي ضد شيعي و ضد ايراني براي توجيه اقدامات خود استفاده كرده اند 
گروههاي اصلي مخالف در سوريه در قالب "شوراي عالي نظامي " نقش خود را
در چارچوبي ملي و نبردي براي سوريه تعريف كرده اند  اما تبديل اين 
مبارزه به خشونت فرقه اي مردمان غيرنظامي را نيز تهديد مي كند 
در عراق - اقدامات مالكي براي تحكيم قدرت و نيز لفاظي هاي آشكارا
فرقه اي و استفاده از نيروهاي امنيتي عراق براي اهداف سياسي - موجب 
تقويت دوقطبي فرقه اي شده است  
اين مناقشه از مرزهاي عراق و سوريه نيز فراتر رفته و بطور فزاينده 
اي ابعاد منطقه اي مي يابد  ايران حمايت هاي خود را در حجم بزرگي 
وارد كار كرده و مشاوراني را اعزام كرده تا متحد عرب خود را سر پا
نگاه دارد  ايران همچنين از شبه نظاميان فرقه اي كه از لبنان و عراق 
وارد سوريه مي شوند حمايت كرده است   خود كشورهاي لبنان و عراق تلاش 
كرده اند تا از مداخله آشكار خودداري كنند اما بازيگران غيردولتي بطور
مكرر از مرزها عبور كرده و وارد جنك شده اند  قطر و عربستان سعودي 
هر كدام جداگانه از گروههاي مخالف حمايت كرده و با مبارزات رسانه اي 
درصدد تقويت حمايت منطقه اي از مخالفان بوده اند  هر كدام از اين 
كشورها مناقشه سوريه را فرصتي براي حمايت از نقش خود به عنوان قدرت 
منطقه اي و ضربه زدن به ايران مي بينند  تركيه نيز به يكي از
بازيگران اين مناقشه تبديل شده كه 500 مايل مرز مشترك با سوريه يكي 
از دلايل و انگيزه ها است   نبرد القصير نمونه اي از مخاطرات موجود براي 
همه بازيگران حاضر بود كه پس از اين نبرد مداخله خود را تشديد كرده و
تمركز خود را بر شهر حلب قرار داده اند 
كشورها و بازيگران مداخله كننده شهرت و اعتبار خود را روي نتيجه اين 
مناقشه ها شرط بندي كرده اند و بعيد است كه از حمايت هاي گسترده خود
دست بكشند 
در حالي كه خشونت فرقه اي به لبنان و حتي مصر گسترش مي يابد - روشن است 
كه پيامدهاي چنين مناقشه اي بسيار فراتر از سوريه و عراق خواهد رفت  
حل و فصل سريع اين مناقشه نامحتمل است - اما افزايش شناخت از مقياس 
منطقه اي اين مشكلات گام مهمي در مسير پرداختن به آنها است   آمريكا
نبايد در پي خروج نيروهايش از عراق - خود را از منطقه جدا كند   تلاش 
هاي سازنده با متحدان منطقه اي هنوز امكان پذير است و براي جلوگيري 
از وخامت بيشتر اوضاع حياتي است   بسيار روشن است كه افزايش دوقطبي و
خشونت فرقه اي به نفع آمريكا و متحدان آن نيست  
عوامل بسياري حاكي از اين هستند كه خشونت و سرايت منطقه اي مناقشه 
در سال آينده افزايش مي يابد  جنگجويان خارجي همچنان به سوريه سرازير
مي شوند و در هر دو طرف مداخله هاي خارجي وجود دارد  خطرناك ترين 
سناريو در اين چارچوب اين است كه يك مناقشه نيابتي به جنگي مستقيم 
تبديل شود  صرف حقيقت اينكه گسترش شايعات مبني بر اينكه ايران ممكن است 
4 هزار نيرو براي نبرد مستقيم در كنار اسد اعزام كند - نشان دهنده اين 
نگراني است   در صورتي كه عربستان سعودي - قطر يا ساير كشورهايي كه 
آشكارا از شورشيان حمايت كرده اند قرار باشد نيروهاي خود را اعزام 
كنند- اين امر به معناي جدي ترين وخامت ممكن مناقشه سوريه خواهد بود:
يك نبرد مستقيم بين كشورهاي خليج (فارس ) با استفاده از سوريه به عنوان 
جبهه نبرد  مهار چنين مناقشه اي دشوار خواهد بود 
اما سناريوي محتمل تر اين است كه بن بست كنوني بين دو طرف مناقشه 
سوريه ادامه يابد  
آمريكا بايد يك راهبرد منطقه اي را دنبال كند نه صرفا راهبردي با تمركز
بر سوريه يا ايران   اين موضوعات با هم مرتبط هستند و بايد به همين شكل 
به آنها پرداخت با توجه به اين مساله كه آمريكا تنها بازيگر علاقمند
به دنبال كردن نتيجه دلخواه خود نيست  
آمريكا به منظور تلاش براي مقابله با لفاظي هاي فرقه اي بايد آشكارا
كاربرد آن را محكوم كند و متحدان خود در خليج (فارس ) و همچنين تركيه و
مصر را نيز تشويق به اين كار كند 
