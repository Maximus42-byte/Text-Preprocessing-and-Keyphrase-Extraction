وزيران  خارجه اتحاديه اروپا عليه مداخله  نظامي در سوريه هشدار دادند
وزيران خارجه كشورهاي عضو اتحاديه اروپا روز جمعه عليه وسوسه 
مداخله نظامي در سوريه هشدار دادند و با آن مخالفت كردند 
به گزارش خبرگزاري فرانسه از كپنهاگ ؛مخالفت وزيران خارجه كشورهاي 
اتحاديه اروپا با مداخله نظامي در سوريه علي رغم آنچه كه افزايش رنج 
بشري در سوريه توصيف مي شود؛اعلام شد 
آنها گفتند:مداخله نظامي دراين كشور موجب برافروخته شدن آتشي بزرگ و
گسترده خواهد شد 
گيدو وستروله وزير خارجه آلمان دراين باره گفت : هرگونه صحبت از
مداخله نظامي درسوريه نتيجه اي معكوس و زيانبار خواهد داشت  
وي افزود:ما به پرهيز از آتش افروزي گسترده كه مي تواند عواقب و
مصيبت هاي واقعي در منطقه داشته باشد:نياز داريم  
كوفي عنان دبيركل سابق سازمان ملل درآستانه سفرش به سوريه در روز
شنبه ( فردا)؛سازمان ملل از سوريه ؛قويا عليه هرگونه اقدام درجهت 
مسلح كردن مخالفان در سوريه هشدار داد 
اين خبرگزاري افزود واشنگتن نيز در خصوص خطرات افزايش نظامي گري در
درگيري هاي سوريه ابراز نگراني كرده است  
چند نفر از وزيران خارجه كشورهاي عضو اتحاديه اروپا به خبرنگاران 
گفتند : جامعه بين الملل بايد در پي اعمال تحريم ها براي تحت فشار گذاشتن 
دمشق باشد و همزمان درجستجوي راههاي بشردوستانه براي غيرنظاميان باشد
 يوري روزنتال وزير خارجه هلند گفت : اعمال تحريم ها درحال تاثير شديد
بر رژيم سوريه است ؛ درحاليكه وستروله وزير خارجه آلمان مي گويد رژيم 
بشار اسد بطور فزاينده در حالت اضمحلال قراردارد 
ژان آسلبورن وزير خارجه لوكزامبورگ گفت :بايد صبور باشيم ؛ متاسفانه 
ما بايد بپذيريم كه شاهد قربانيان زيادي باشيم ولي مداخله نظامي بدتر
خواهد بود 
ميشاييل اشپيندلگر وزير خارجه اتريش نيزبا ذكر اين موضوع كه تعداد
كشته ها نه هزاران نفر بلكه دهها هزار نفر خواهند بود؛باتاكيد
برافزايش تلاش ها براي ارسال كمك هاي بشر دوستانه براي مردم سوريه ؛
عليه تلاش براي  حمايت نظامي از اين كمك ها هشدار داد 
وي افزود : فكر ميكنم دراين خصوص بايد بسيار محتاط باشيم ؛ ارسال 
دارو و مواد غذايي براي مردم سوريه بايد در زمان آرامش صورت بگيرد و
اين حركت فقط زماني ممكن خواهد بود كه تمامي طرفين درگير دراين باره 
توافق داشته باشند ؛ ما درمسير خوبي براي برنامه ريزي  و تدارك 
دراين خصوص قرارداريم  
وستروله بطور غير مستقيم  روسيه را مورد خطاب قرارداده وگفت :ارسال 
پيامي روشن از شوراي امنيت سازمان ملل به سوريه مبني براينكه همگي ما
در كنار مردم سوريه و مخالف خشونت و سركوبي هستيم ؛يك ضرورت است  
وزيرخارجه لوكزامبورگ نيز گفت عقيده دارد روسيه مي تواند بر يك 
قطعنامه بشر دوستانه صحه بگذارد چون اين كشور ( روسيه ) بعنوان يكي 
از اعضاي دايمي شوراي امنيت نمي تواند اجازه دهد اجراي اين نمايشنامه 
غم انگيز ادامه داشته باشد 
