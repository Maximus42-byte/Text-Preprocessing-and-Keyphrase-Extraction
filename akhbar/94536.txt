رويترز:آژانس  اطلاعاتي درمورد چاشني انفجاري از ايران دريافت كرده است 
مقام هاي مطلع آژانس بين المللي انرژي اتمي اعلام 
كردند:ايران اطلاعاتي در مورد چاشني هاي انفجاري اتمي در اختيار آژانس 
قرار داده است  
به گزارش روز شنبه خبرگزاري رويترز از وين - اين مقام هاي مطلع گفتند
ايران اواخر ماه آوريل (فروردين /ارديبهشت ) اطلاعاتي در مورد چاشني هاي 
انفجاري با كاربرد سريع در اختيار آژانس قرار داده و اعلام كرده است 
اين چاشني ها استفاده غيرنظامي دارند 
به نوشته رويترز- ايران به عنوان بخشي از هفت ماده اي كه توافق كرده 
است تا 15 ماه مه (25 ارديبهشت ) به همه آنها عمل كند- وعده داده در
مورد چاشني هاي سيم انتقالي انفجار (ECB) اطلاعاتي را در اختيار آژانس 
قرار دهد  ايران و آژانس بايد در مورد تدابير و همكاري هاي بعد از 15
ماه مه نيز با يكديگر توافق كنند 
بر اساس اين گزارش - آژانس با وجود دريافت اطلاعاتي از ايران در مورد
چاشني هاي انفجاري خواستار دريافت اطلاعات بيشتر از ايران شده است - اما
هنوز در مورد جزئيات اين درخواست گزارش موثقي در دست نيست  
همكاري ايران با آژانس روندي جداگانه در مقايسه با مذاكرات اين كشور
با گروه 5+1 دارد كه باهدف دست يافتن به توافق جامع در موضوع هسته اي 
تهران از ماه فوريه (بهمن /اسفند) آغاز شده است  
ايران و گروه 1+5 بعد از چهار دور مذاكره در نيويورك و وين توانستند
11 نوامبر(3 آذر) به توافقي موقت براي حل موضوع هسته اي ايران دست 
يابند كه از زمان آغاز اجراي اين توافق شش ماه ادامه خواهد داشت و
در صورت دست نيافتن به توافق جامع - شش ماه نيز قابل تمديد است  
دور بعدي مذاكرات ايران و 1+5 در وين هفته جاري براي رسيدن به راه حل 
جامع براي برنامه هسته اي ايران برگزار مي شود 
