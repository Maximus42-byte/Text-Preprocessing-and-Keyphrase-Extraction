الاخبار:سفارت  فرانسه در بيروت اتاق عمليات ارتباط با مخالفان نظام سوريه تاسيس كرد
بيروت - روزنامه لبناني "الاخبار" روز دوشنبه از تاسيس "اتاق عمليات "در سفارت فرانسه در لبنان به منظور ارتباط با مخالفان نظام سوريه خبرداد 
به گزارش ايرنا- الاخبار با اشاره به تحولات اخير سوريه نوشت : سفارت فرانسه در بيروت مسووليت ارتباط با مخالفان نظام سوريه را بر عهده گرفته است  
اين روزنامه ادامه داد: فعاليت نيروهاي ديپلماتيك و امنيتي سفارت فرانسه در بيروت گسترش يافته و تعدادي از كارمندان سابق سفارت اين كشور در دمشق به اين گروه پيوسته اند 
الاخبار نوشت : اين گروه به اداره طرح هاي عملياتي و امنيتي مي پردازندكه مسووليت آن - برقراري ارتباط با گروه ها و جريان هاي مخالف نظام سوريه از جمله گروهك هاي مسلح در نقاط مختلف خاك اين كشور است  
اين روزنامه لبناني ادامه داد: به گفته يك منبع مطلع - "پاتريس پاولي "سفير فرانسه در لبنان هيچگونه اختياري در قبال اين اتاق عمليات ندارد- بلكه مديريت اين گروه مستقيما توسط پاريس انجام مي شود 

