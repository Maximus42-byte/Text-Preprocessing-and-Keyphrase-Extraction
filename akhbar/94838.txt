سرگئي لاوروف:مشروط کردن برگزاري ژنو 3 به کناره گيري اسد غير قابل قبول است
وزير امور خارجه روسيه امروز در سخناني اعلام کرد که مشروط کردن برگزاري نشست ژنو 3 به کناره گيري بشار اسد از قدرت غير قابل قبول است.به گزارش روسيا اليوم، سرگئي لاوروف وزير امور خارجه روسيه امروز در يک کنفرانس خبري اظهار داشت: اظهارات کشورهاي غربي درباره اينکه بشار اسد رئيس جمهوري سوريه مسئول گسترش تروريسم در اين کشور است، هرگز قابل قبول نيست.
وي با بيان اين مطلب افزود: اين سخن که سياست هاي بشار اسد در افزايش تروريسم در سوريه نقش داشته غير منطقي است. چنين موضعي ب���� توجه به تصميمات شوراي امنيت که مبتني بر توجيه نکردن تروريسم تحت هر شرايطي است، غير منطقي به نظر مي رسد.لاوروف خاطرنشان کرد: مرتبط کردن برگزاري نشست ژنو 3 به موافقت بشار اسد با کناره گيري از قدرت در شرايط فعلي قابل قبول نيست.وزير امور خارجه روسيه تصريح کرد: همه اظهار نظرهايي که گفته مي شود نشست ژنو 3 زماني بايد برگزار شود که اسد با کناره گيري خود موافقت کند و پس از آن مبارزه با تروريسم مطرح شود در چنين شرايطي مناسب نيست چرا که مبارزه با تروريسم براي همه و کساني که خواهان حل بحران سوريه هستند اولويتي است که نبايد مشروط شود.

