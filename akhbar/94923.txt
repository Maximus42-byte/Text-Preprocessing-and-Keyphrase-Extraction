روزنامه  الوطن : ايران از تحولات كشورهاي همسايه  استفاده ابزاري مي كند
تهران  - روزنامه الوطن چاپ عربستان سعودي ؛ جمهوري اسلامي ايران را به 
فرصت طلبي و استفاده ابزاري از تحولات جهاني متهم و ادعا كرد: ايران 
از ناآرامي هاي مناطق مختلف جهان به ويژه كشورهاي همسايه صرفا در جهت 
منافع خود بهره برداري مي كند 
الوطن روز جمعه در مقاله اي تحت عنوان "ايران از آب گل آلود ماهي مي 
گيرد" نوشت :  در همين راستا به دنبال پخش خبر آتش زدن قرآن توسط يك 
سرباز آمريكايي ؛ مزدوران ايران در افغانستان بلافاصله با استفاده از
فرصت و به دستور تهران اقدام به تحريك مردم براي انجام تظاهرات خشونت 
بار در كابل و ساير مناطق اين كشور كردند 
اين روزنامه افزود: با اينكه اين تلاش تا حد زيادي به شكست انجاميد
ولي آمريكا به توانايي ايران براي به كارگيري خشونت در افغانستان و
ساير مناطق اين كشور در صورت حمله هوايي به تاسيسات هسته اي ايران ؛
با ديده اي نگران مي نگرد 
الوطن نوشت :عمل زشت اين سرباز آمريكايي مبني بر آتش زدن قرآن كريم ؛
خشم مسلمانان سراسر جهان را بر انگيخت و در همين راستا اقدام يك 
سرباز ديگر آمريكايي كه تعدادي غير نظامي افغان از جمله چند زن و
كودك را به قتل رساند؛ ا��ساسات مسلمانان را جريحه دار كرد 
اين روزنامه افزود: كشورهاي اسلامي  تلاش هاي ديپلماتيك آرام و بي سر
و صدايي را براي محاكمه اين دو سرباز آمريكايي انجام داده و از سوي 
ديگر مقامات آمريكايي نيز تحقيق در باره اين دو حادثه را آغاز كرده 
و قول دادند كه عدالت را اجرا كنند 
الوطن افزود: درخواست كشورهاي اسلامي براي محاكمه توهين كنندگان به 
اسلام و مسلمانان به هيچ وجه به معناي تحريك به خشونت كه منجر به 
برهم زدن ثبات و امنيت و كشته شدن افراد بي گناه مي شود؛ نيست  
اين روزنامه همچنين نوشت : قابل قبول نيست كه ايران با سوء استفاده از
اين حوادث در صدد تحريك افراد براي اعمال خشونت ب�� نام دين باشد 
الوطن افزود: ايران همين سياست را در ارتباط با موضوع فلسطين و اختلاف 
اعراب و اسرائيل به كار گرفته و هدف آن گسترش نفوذ خود در منطقه با
اهداف سياسي و ايدئولوژيكي است  
اين روزنامه نوشت : دخالت ايران در موضوع لبنان و سوريه تا حد زيادي 
بيانگر همين سياست مي باشد و ايران از اين موضوع براي كمك به هم 
پيمانان خود استفاده كرده و اين گونه حمايت ها تاكنون هزاران قرباني 
در پي داشته است  
الوطن افزود: ملت هاي مسلمان و عرب ؛ ديگر توجهي به اين گونه بازي 
هاي ايران در برخورد با مسائل و مشكلات خود كه با هدف منحرف ساختن 
نگاه ها از برنامه هسته اي ايران صورت مي گيرد؛ ندارند 
اين روزنامه همچنين ادعا كرد: هدف ايران از  برنامه هسته اي ؛
دستيابي به سلاح اتمي و در نهايت سلطه بر منطقه خاورميانه است  

