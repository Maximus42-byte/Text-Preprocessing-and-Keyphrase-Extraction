عاملان کشتار پایگاه اسپایکر در عراق باید در دادگاه جنایت جنگی محاکمه شوند 
kیویورک - ایرنا- نماینده ویژه دبیرکل سازمان ملل در عراق با یادآوری ات مبهم درباره قتل عام سربازان عراقی به دست تروریست های داعش در اردوگاه نظامی اسپایکر و ضرورت تشکیل کمیته مستقلی توسط دولت این کشور برای تحقیق در این مورد، تاکید کرد: عاملان این کشتار باید به عنوان جنایتکاران جنگی در دادگاه های بین المللی محاکمه شوند.
به گزارش ایرنا، دوازدهم ژوئن (23 خردادماه امسال)، نیروهای گروه تروریستی داعش با حمله به اردگاه نظامی اسپایکر و تصرف آن، بیش از یک هزار و 700 تن از نظامیان مستقر در این اردوگاه که زیر 22 سال سن داشتند را به قتل رساندند.
«نیکولای ملادنف» نماینده ویژه دبیرکل سازمان ملل روز چهارشنبه با صدور اطلاعیه ای تاکید کرد که هنوز ابهام زیادی در رابطه با وضعیت این نظامیان باقیمانده است از این رو مقام های دولت عراق برای تحقیق و بررسی درباره وضعیت آنها کمیته مستقلی را تشکیل دهند.
نماینده بان کی مون در این اطلاعیه گفته است، طبق مدارک موجود در پایگاه یاد شده قتل عامی صورت گرفته و صدها تن از سربازان عراقی به دست افراد گروه تروریستی داعش به قتل رسیده اند.
وی با بیان اینکه بسیاری از خانواده های قربانیان این حادثه هنوز اطلاع روشنی از سرنوشت عزیزان خود ندارند از مسئولان دولت عراق خواسته است تا هر چه در توان دارند برای روشن شدن حقایق مربوط به این حادثه و سرنوشت نظامیان مستقر در این محل بکار گیرند.
ملادنف، از مقام های دولت عراق خواسته است تا ضمن شناسایی بقایای کشته شدگان این حادثه، تدابیر لازمی را برای ...
