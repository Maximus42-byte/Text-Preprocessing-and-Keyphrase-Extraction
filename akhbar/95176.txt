وزير خارجه آلمان كشورهاي حوزه خليج فارس از برنامه اتمي ايران نگرانند
برلين - وزير امور خارجه آلمان ؛ گفت : كشورهاي عضو شوراي همكاري خليج 
فارس از برنامه اتمي ايران نگران هستند و ما نيز در اين رابطه با
آنان اتفاق نظر داريم  
به گزارش ايرنا؛ "گيدو وستروله " كه اوايل همين هفته در سفر به 
خاورميانه با مقامات يمن ؛ عربستان و همچنين دبيركل شوراي همكاري خليج 
فارس ديدار داشت ؛در گفت و گو با روزنامه "دي ولت " از عربستان به 
عنوان يكي از اعضاي مهم گروه 20 كشور بزرگ صنعتي دنيا نام برد و
افزود: رياض در اتحاديه عرب يك قدرت كليدي است  
وستروله خاطرنشان كرد: اتحاديه عرب نقش تعيين كننده اي در معادلات 
منطقه خاورميانه و همچنين پايان دادن به خشونت ها و تغييرات سياسي در
سوريه بر عهده دارد و نفوذ عربستان در اين اتحاديه بسيار بالاست  
وزير امور خارجه آلمان در ادامه افزود: مقامات عربستاني و ديگر
كشورهاي حوزه خليج فارس از برنامه اتمي ايران نگران هستند و ما نيز
در اين رابطه با آنها اتفاق نظر داريم  
وستروله در رابطه با احتمال حمله پيشگيرانه اسرائيل عليه ايران و
مواضع كشورها نسبت به اين اقدام احتمالي ؛ گفت : من از مواضع اوباما
كه اصرار بر يك راه حل سياسي و ديپلماتيك در مورد برنامه اتمي ايران 
دارد حمايت مي كنم  
وزير امور خارجه آلمان تاكيد كرد: بحث در مورد دخالت نظامي را مضر مي 
دانم زيرا معتقدم سياست تحريمي بتدريج تاثير خود را برجاي خواهد گذاشت 
و حمله نظامي تاثيرات آن را تضعيف مي كند 
وستروله درمورد آينده سياسي سوريه و بشار اسد نيز به اين روزنامه ؛
گفت : بعد از خشونت هاي انجام شده در اين كشور نمي توان براي اسد يك 
آينده سياسي را متصور بود البته ما خواهان راه حلي هستيم كه به اين 
خشونت ها پايان داده شود و به مردم كمك كند تا خودشان زمينه تغييرات 
سياسي را مهيا كنند  
وي افزود: در اين زمينه پيام هايي نيز از وزير خارجه روسيه دريافت 
كرده ايم كه البته اميدوار كننده نيست  
وستروله افزود: هدف ما تضعيف روسيه در منطقه نيست و طبعا مسكو منافع 
استراتژيك در خاورميانه دارد كه مي خواهد آنها را محفوظ نگهدارد و اين 
طبيعي است  
وزير امور خارجه آلمان افزود: ما بايستي روسيه را متقاعد كنيم كه اگر
همچنان از اتخاذ قطعنامه اي در شوراي امنيت عليه سوريه جلوگيري كند؛
خود را در مسير اشتباهي تاريخ قرار داده و متضرر خواهد شد 
