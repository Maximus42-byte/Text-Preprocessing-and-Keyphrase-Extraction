انديشکده کارنگي: آيا آمريکا بايد به تهديد جنگ عليه ايران ادامه دهد؟
 حال که «حسن روحاني» به عنوان رئيس جمهور جديد ايران انتخاب شده و وعده داده انزواي بين‌المللي ايران را کاهش دهد، آيا لازم است که دولت «اوباما» رويکرد خصمانه خود عليه ايران را ادامه دهد يا بهتر است دولت جديد را با دادن امتيازات چشمگير به مذاکرات سازنده بکشاند؟
انديشکده «کارنگي» در گزارشي به قلم «جان جوديس» نوشت: «باراک اوباما شوخي نمي‌کند». اين جمله جو بايدن، معاون رئيس جمهور آمريکا در نشست «آيپک» در ماه مارس گذشته است. او ادامه داد «ما به دنبال جنگ نيستيم. ما آماده‌ايم و اميدواريم بتوانيم مذاکرات صلح آميزي داشته باشيم، اما همه گزينه‌ها، از جمله حمله نظامي، هم چنان روز ميز قرار دارند» . «بايدن» با اين جملات تنها تهديد نظامي که «اوباما» در دو سال اخير، و معمولاً در پاسخ به تحريکات «بنيامين نتانياهو»، نخست وزير اسرائيل، بارها بدان اشاره کرده را تکرار کرد. اما حال که «حسن روحاني» به عنوان رئيس جمهور جديد ايران انتخاب شده و وعده داده انزواي بين‌المللي ايران را کاهش دهد، آيا لازم است که دولت «اوباما» رويکرد خصمانه خود عليه ايران را ادامه دهد يا بهتر است دولت جديد را با دادن امتيازات چشم گير به مذاکرات سازنده بکشاند؟
? پيشنهاد فرصت يک تا دو ماهه به دولت «روحاني» جهت پيشبرد روند مذاکرات ? 
کساني که هميشه به مسايل ترديد دارند اين مسئله را مطرح کرده‌اند که چرا آمريکا بايد هم چنان بر مواضع خود پافشاري کند. «مايکل او هنلون» ، يکي از اعضاي «انديشکده بروکينگز» و يکي از حاميان حمله به عراق در سال 2003، و همين طور «ماروين کالب»، خبرنگار، پيشنهاد داده‌اند که پس از تصدي دولت در ماه اوت توسط دولت «روحاني» به او يک يا دو ماه فرصت داده شود تا مذاکرات را به جلو ببرد. اگر اين کار انجام نشد آن گاه آنان، پس از بازگشايي کنگره در ماه سپتامبر، از آنان خواهند خواست تا قطعنامه اي به تصويب برساند که به موجب آن "به رئيس جمهور قدرت داده مي‌شود تحت شرايط خاص از قدرت نظامي" عليه ايران استفاده کند. «دنيس راس»، که در «انديشکده سياست خاور نزديک واشنگتن» فعاليت مي کند رويه‌اي اتخاذ کرده که کمتر جنگ طلبانه است. اما او معتقد است در قبال رئيس جمهور جديد ايران بايد "با احتياط" عمل کرد. به نظر او از آن جا که رويکرد آمريکا عليه ايران موجب شد «روحاني» در انتخابات پيروز شود لازم نيست اين رويه عوض شود. او متذکر مي‌شود که زمان زيادي براي ديپلماسي وجود ندارد. تحليل اين منطق را به متفکرين زبده‌تر واگذار مي‌کنم.
? مخالفت با جنگ‌هاي پيشگيرانه ? 
اما همه افراد در واشنگتن با پيشنهادات افراطي از اين دست موافق نيستند. «متيو داس» و «لارنس کورب» به نظريه «او هنلون» و «کالب» که يادآور روزهاي پرتنش اکتبر 2002 است واکنش مستقيم نشان داده‌اند. در آن تاريخ کنگره قطعنامه اي را به تصويب رساند که به موجب آن «جرج بوش» اجازه مي‌يافت از نيروي نظامي عليه عراق استفاده کند. «داس» و «کورب» معتقدند بايد در چهارچوب نظريه «او هانلون» و «کالب» اصلاحاتي اعمال شود. به نظر آنان آمريکا بايد حملات هوايي پيش دستي کننده‌اي عليه ايران انجام دهد، همان طور که قبلاً هم از اين راهبرد در قبال عراق استفاده کرده است. «داس» و «کورب» به اين نکته اشاره مي‌کنند – و لازم است بر آن تاکيد زيادي شود- که حمله به عراق نه يک جنگ پيشدستانه بلکه جنگي پيشگيري کننده بود و حملات هوايي به ايران هم به همين منوال خواهند بود. عراق آمريکا را به جنگ تهديد نمي‌کرد، ايران هم اين عمل را در مقابل آمريکا انجام نداده است. هم چنين جنگ‌هاي پيشگيرانه توسط هيچ پيمان بين‌المللي تاييد نشده است. اين گونه جنگ‌ها از نظر همه، به جز عامل خاطي، به منزله اعمال خشونت طلبانه بين‌المللي محسوب مي‌شود.
? سخت گيري‌هاي سياسي آمريکا در طول تاريخ تنها موجب رنج و گرفتاري براي اين کشور شده است ? 
به نظر «داس» و «کورب» نظر «او هانلون» و «کالب» - که مي‌گويد اگر تهديد حملات هوايي پيش دستي کننده عليه ايران اعلام شود ايران به احتمال زياد پاسخ مثبتي از خود نشان خواهد داد- در بهترين حالت پر از شک و ترديد است؛ و آنان براي بيان اين نکته به تاريخچه طولاني که در اين رابطه وجود دارد اشاره مي‌کنند. «محمد خاتمي» ، رئيس جمهور ايران در بازه زمان سال‌هاي 1997 تا 2005، که «حسن روحاني» را در مقام مذاکره کننده اتمي خود داشت، به آمريکا پيشنهادات مکرري مي‌داد. ايران هم چنين در پاييز سال 2001 در زمينه افغانستان همکاري زيادي با آمريکا داشت ولي در ازاي تلاش‌هاي خود لقب تعلق به "محور شرارت" را دريافت کرد و به تغيير حکومت تهديد شد. سخت گيري‌هاي سياسي آمريکا به پيروزي «احمدي نژاد» در انتخابات 2005 و برکناري «حسن روحاني» از مقام مذاکره کننده اتمي ايران منجر شد. به بيان ديگر، مثال‌هاي ديگري که از راهبردهاي مد نظر «او هنلون» و «کالب» در تاريخ وجود دارد براي آمريکا به جز گرفتاري ثمر ديگري نداشته است.
? ادامه سياست فشار بر ايران نتايج معکوس به بار خواهد آورد ? 
«ولي نصر» ، مشاور پيشين وزارت امور خارجه آمريکا از سال 2009 تا 2011 و مدير دانشکده مطالعات پيشرفته بين‌الملل در دانشگاه «جان هاپکينز»، معتقد است آمريکا بايد قدم اول را در راه آوردن دولت جديد  ايران بر سر ميز مذاکره بردارد. او مي‌نويسد" در هشت سال اخير سياست آمريکا بر فشار استوار بوده است- تهديد جنگ و تحريم‌هاي اقتصادي بين‌المللي- و به انگيزه بخشي براي تغيير در محاسبات ايران نگاهي نداشته است. ادامه دادن اين روش مي‌تواند نتايج معکوسي داشته باشد. اين کار توانايي روحاني براي اتخاذ رويکردي تازه در مذاکرات اتمي را از بين خواهد برد و کليت اصلاح طلبان را زير سؤال خواهد برد چرا که موجب خواهد شد آنان نتوانند در زمينه موضوع اتمي عملکردي بهتر از محافظه کاران داشته باشند".
? نتيجه انتخابات تصوير ايران را آن قدر عوض کرده است که بتوان اعتبار سياست‌هاي ادامه دار آمريکا را مورد پرسش قرار داد ? 
«نصر» معتقد است که «روحاني» نمي‌تواند موافقت نامه اتمي را به تنهايي حاصل کند. او به خوانندگان يادآوري مي‌کند که تلاش‌هاي «روحاني» قبلاً به دليل سخت گيري‌هاي سياسي آمريکا بي نتيجه مانده و به همين دليل بعيد است که او بدون برداشتن اولين قدم توسط آمريکا به پاي ميز مذاکره بيايد. «نصر» از دولت «اوباما» مي‌خواهد که قدم اوليه را بردارد. او مي‌نويسد «پيروزي» روحاني به معناي تغيير حکومت ايران نيست، ولي اين موضوع بازي را عوض مي‌کند. تمام اهرم‌هاي قدرت هم چنان در دست رهبر و «سپاه پاسداران» است. با اين همه، نتيجه انتخابات تصوير ايران را آن قدر عوض کرده است که بتوان اعتبار سياست‌هاي ادامه دار آمريکا را مورد پرسش قرار داد.
? جنگ بس است! ? 
من اطلاعات زيادي درباره ايران ندارم که بتوانم در مورد اين موضوعات اظهار نظر کنم، اما در حال حاضر به نظرات «داس» ، «کورب» و «نصر» راي مثبت مي‌دهم. من از جنگ‌هاي پيشگيرانه که توسط افرادي پيشنهاد مي‌شود که فرق جنگ پيشگيرانه و پيشدستانه را نمي‌دانند حمايت نمي‌کنم.
