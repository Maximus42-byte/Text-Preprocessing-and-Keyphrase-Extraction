ابراز اميدواري مجدد مسكو نسبت به نتيجه بخش بودن مذاكرات اتمي ايران 
تهران -راديو فردا در اشاره اي به موضوع مذاكرات پيش روي ايران و
گروه 1+5 اعلام كرد:" سرگئي رپاپكوف " معاون وزير امور خارجه روسيه 
تاكيد كرده كه رفع ابهامات پيرامون برنامه اتمي ايران به نفع  همه است  
به گزارش گروه اخبار ايران در رسانه هاي جهان - اين راديو در اين 
باره همچنين از مسكو گزارش داد: سرگئي رياپكوف معاون وزير امور خارجه 
روسيه در حاشيه نمايشگاه تسليحات "راشا آراكسپو 2013" به خبرنگاران 
گفت : هرچه سريعتر رهبران ايران براي رفع نگراني هاي موجود تصميم 
بگيرند-كمتر درباره صلح آميزيا غيرصلح آميزبودن برنامه اتمي ايران  حدس 
وگمان شنيده خواهد شد 
 وي با اشاره به اهميت اصول مرحله به مرحله وگام هاي متقابل براي حل 
مسايل پيرامون برنامه اتمي ايران نيز گفت : اگر طرفين نخواهند بسوي 
يكديگر گام بردارند و منتظر بمانند تا طرف مقابل هرچه او خواسته است 
را بپذيرد به احتمال زياد توافق حاصل نخواهد شد 
 اين گزارش به نقل از گزارش روزنامه روسي " كامر سانت " پنجشنبه به 
نقل از يك ديپلمات نوشت كه روسيه درتلاش است اعضاي غربي گروه پئج 
بعلاوه يك را متقاعد كند- طرح گام به گام كه روسيه چند سال پيش ارائه 
كرده اساس مذاكرات با تهران شود 
 بنابراين گزارش -"الكسيارباتوف " كارشناس مركز كارنگي در مسكو دلايل 
اهميت حل مناقشه هسته ايران را اينگونه توضيح مي دهد:اگر بالاخره بشود
همه مسايل پيرامون برنامه اتمي ايران را حل و نگراني هاي موجود را
برطرف كرد مي توان تاحدي از حفظ نظام عدم گسترش سلاح هاي هسته اي 
آسوده خاطر بود 
 به گفته اين كارشناس -هرچقدر هم روسيه از سياست هاي غرب در قبال 
ايران ناخشنود باشد اما عدم گسترش سلاح هاي هسته اي را از اولويت هاي 
اصلي سياست خارجي خودمي داند و درمسكو خوب مي فهمند كه اگر تهران به 
سلاح اتمي دست يابد- هيچ كس نخواهد توانست از افزايش غيرقابل كنترل 
كشورهايي كه بخواهند به باشگاه هسته اي بپيوندند جلوگيري كند 
 "سرگئي رياپكوف " معاون وزيرامورخارجه روسيه همچنين خواست تا راه حل 
و فصل مساله عدم تحويل سامانه هاي دفاع ضد موشكي اس - سيصد و خارج 
شدن آن از دستوركار مناسبات مسكو - تهران شد 
  وي از تفسير خبرها در باره پيشنهاد هاي ااحتمالي روسيه براي جايگزيني 
" اس - سيصد " صرف نظركرد و افزود: اگرقرار باشد مذاكرات دراين باره 
انجام شود - ترجيحا بايد شرايط حفظ اسرار تجاري قراهم باشد 
 اين گزارش افزود : ولاديمير يت سي اف " رييس مركز پژوهشهاي سياسي 
واجتماعي براين  باور است كه فصل ناخوشايند در روابط مسكو -تهران كه 
در پي لغو اين قرار داد آغاز شد بايد پايان يابد 
  يت سي اف افزود: ريشه تصميم ايران به شكايت عليه روسيه را مي توان 
دردهه نود ميلادي جست كه درپي توافق روسيه و آمريكا از تحويل تسليحات 
به ايران سرباز زد 
  سپس در سال دو هزار و ده ميلادي بازهم در راستاي بهبود روابط  با
آمريكا روسيه از فروش سامانه هاي دفاع ضد موشكي اس - سيصد به ايران 
چشم پوشي كرد 
 وي افزود:اين بدقولي ايران را ترغيب كرد كه عليه روسيه شكايت كند و
مسكو اكنون درپي آن است كه تهران را به پس گرفتن اين شكايت متقاعد
كند- بويژه كه روابطش با واشنگتن نيز رنك متفاوتي به خود گرفته است  
 او درادامه راه حل اين مساله اشاره كرد و گفت : معتقدم راه حل اين 
مساله براي روسيه اهميت بسياري دارد- چه از لحاظ اعتباري - چه مالي و چه 
براي اينكه بتوانيم هم پيمان ايران باشيم  
 اين گزارش خاطرنشان كرد: روسيه در سال 210 از فروش پنج سامانه دفاع
ضد موشكي اس - سيصد به ايران گويا درپيروي از آخرين قطعنامه تحريم 
شوراي امنيت عليه اين كشور سرباز زد اما مقام هاي ايراني همواره گفته 
اند كه روسيه از اين قرارداد پا فراتر نهاده و دراين باره عليه مسكو
به دادگاه بين المللي شكايت كردند 
