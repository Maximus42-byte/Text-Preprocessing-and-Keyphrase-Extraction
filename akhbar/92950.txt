200 غير نظامي در 20 روز گذشته در جنوب شرقي اوکراين کشته شده اند 
مقامات اوکراین اعلام کردند در درگیری های 20 روز گذشته میان ارتش و شبه نظامیان هوادار روسیه در شهر ایلوویاسک در جنوب شرقی این کشور حدود 200 غیر نظامی کشته شده اند.
یکی از مقامات ایلوویاسک گفت از زمان آغاز درگیری ها ، جمعیت این منطقه از 17 هزار نفر به پنج هزار نفر رسیده است.
وی افزود مردمی که از این منطقه فرار کرده اند ، اگر بخواهند بازگردند ، جایی برای ماندن ندارند زیرا تقریبا همه ساختمان ها و خانه ها ویران شده است.
به گزارش پایگاه اینترنتی خبرگزاری آناتولی از دونتسک ، پترو پروشنکو رئیس جمهوری اوکراین و ولادیمیر پوتین رئیس جمهوری روسیه روز چهارشنبه درباره آتش بس دائم در شرق اوکراین توافق کردند.
