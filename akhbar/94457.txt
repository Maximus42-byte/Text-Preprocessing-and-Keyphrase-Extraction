كريسشن  ساينس مانيتور:فرصت تاريخي براي مصالحه بر سر موضوع هسته اي ايران پديد آمده است 
تهران - روزنامه آمريكايي كريسشن ساينس مانيتور نوشت : فرصت تاريخي 
براي حصول يك مصالحه بر سر موضوع هسته اي ايران فرا رسيده است و هر
دو طرف تمايل شان را به پيشرفت در گفت وگوها نشان داده اند 
اين روزنامه آمريكايي در مطلبي روز يكشنبه به قلم "منصور سلسبيلي "
در حاشيه مذاكرات هسته اي ايران نوشت :كوشش هردو طرف براي ادامه 
مذاكرات و غيرقابل برگشت بودن گفت وگوها مي تواند به نتيجه اي ملموس 
از مذاكرات برسد 
اين مذاكرات روزشنبه به ميزباني تركيه در استنابول ميان ايران و
گروه 1+5برگزار شد 
به همان ميزان كه براي آمريكا موضوع جلوگيري از اشاعه سلاحهاي 
كشتارجمعي امري است حياتي ؛ براي ايران هم استفاده از فناوري صلح
آميز هسته اي حقي غيرقابل واگذاري است  
شكست مذاكرات قبلي اغلب معلول خصومت هاي سياسي در داخل هردو كشور
ايران و آمريكا بود  اما امروز ظاهرا هردو طرف بر دسته بنديهاي 
داخلي غلبه كرده اند 
اين نكته كه ايران به رغم همه فشارهاي سياسي در داخل چه از ناحيه 
نخبگان سياسي و چه از ناحيه فرماندهان نظامي كه اوج آن در خطبه هاي 
نماز جمعه تهران به امامت آيت الله "احمد خاتمي " مطرح شد؛ موافقت كرد در
مذاكرات حاضر شود؛ علامت و يك تصميم گيري مهم و خطيري است  
از سوي ديگر ؛ در امريكا هم امسال سال برگزاري انتخابات است   دولت 
"باراك اوباما" بايد با تصميم گيري جسورانه اي دهان همه منتقدان 
تندروي ضد ايراني خود كه هرگونه معامله سياسي قابل اتكا با ايران 
را دفع مي كنند را ببندد 
به نوشته روزنامه آمريكايي كريسشن ساينس مانيتور؛ علامت تشويق كننده 
ديگر ايران ؛ انتخاب مجدد "هاشمي رفسنجاني " مظهر واقع بيني عمل گرا در
راس يك نهاد تصميم گيرنده سياسي در ايران يعني "مجمع تشخيص مصلحت نظام "
است  
در ادامه اين مطلب آمده است : رهبر عالي ايران به رغم همه خصومتهاي 
آشكاري كه در هفت سال اخير از سوي "محمود احمدي نژاد" رئيس جمهوري 
ايران با رفسنجاني صورت گرفت ؛ دست به اين انتصاب زد 
رفسنجاني با مطرح كردن نامه اي كه به آيت الله "روح الله خميني (ره )" چند
سال قبل از وفات امام امت نوشته بود ؛ موجبات تحسين و تكريم آيت الله 
"علي خامنه اي "رهبر معظم ايران را برانگيخت  
در آن نامه رفسنجاني به آيت الله خميني (ره ) لزوم حل بحران در روابط
ايران و آمريكا را يادآور شده بود و در ضمن خواستار بهبود روابط با
عربستان سعودي هم شد نه با هدف تحكيم سياستهاي متقابل نفتي بلكه براي 
برقراري صلح و آرامش در منطقه  
همه اين تحولات ؛ علامتهاي مهم از جانب طرف ايراني در مذاكرات ارزيابي 
مي شود 
در آمريكا ؛ اوباما بر حق ايران براي استفاده از فناوري صلح آميز
هسته اي تصريح كرد و "هيلاري كلينتون " وزير امور خارجه امريكا هم بر
تاكيد ايران بر وجه مذهبي موضوع و فتواي صادر شده از سوي آيت الله 
خامنه اي (مقام معظم رهبري ) در مورد حرام بودن استفاده از سلاح هسته 
اي در  اسلام اشاره كرد 
هر دو علامت بيانگر نرم شدن موضع امريكا در حمايت از قطعنامه شوراي 
امنيت در سال 2006 ميلادي است كه از ايران مي خواهد "همه فعاليت هاي 
غني سازي و پردازش مجدد را به حال تعليق درآورد از جمله تحقيقات و
توليد در اين زمينه را"  
آمريكا هم براي يك تعامل صلح آميز اعلام آمادگي كرد 
حال كه نه هيچيك از راهكارهاي تعليق فعاليت هاي هسته اي و نه همكاري 
بين المللي با ايران در زمينه فناوري هسته اي ؛ موثر واقع نيفتاده است 
؛ گام ممكن ديگر سرپوش نهادن موقت بر تعداد سانتريفيوژها و يا حداقل 
يك اقدام وانمود كننده براي محدود كردن سطح غني سازي و يا هر دو اقدام 
براي اعتمادسازي از سوي ايران است  
روزنامه آمريكايي كريسشن ساينس مانيتور در ادامه نوشته است : ايران 
كه در آينده نزديك به رياست جنبش عدم تعهد برگزيده خواهدشد ؛
آرزومند است با او همانند يكي از اعضاء قابل اعتماد جامعه بين الملل 
رفتار شود  اين امر مستلزم خلق فضايي احترام آميز و همكاري و عاري از
سرزنش و متهم ساختن آن شود تا رويكردي سازنده براي حل موضوع هسته اي 
ايران و ساير موضوعات منطقه اي يافت شود 
اگر رويكردي مصالحه جويانه در گفت وگوها اتخاذ شود؛ مي توان اميدوار
بود شايد در اجلاس آتي جنبش غير متعهدها كه تابستان امسال در تهران 
برگزار خواهد شد؛ آمريكا در هيئتي بلندپايه شركت كننده ميهمان اجلاس 
باشد 
به نوشته كريسشن ساينس مانيتور؛ "منصور سلسبيلي " نگارنده مطلب ؛ از
پژوهشگران مدرسه كندي " دانشگاه هاروارد و از كارشناسان سياسي خارج 
 شده از وزارت امور خارجه ايران است  
