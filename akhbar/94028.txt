35مقام سابق آمريكا خواستار مذاكره كاخ سفيد با ايران شدند
تهران -مقامات اسبق آمريكايي از كاخ سفيد خواسته اند تا در مورد
برنامه انرژي هسته اي جمهوري اسلامي با تهران وارد مذاكره مستقيم شود 
به گزارش خبرگزاري فرانسه - اين مقامات روز چهارشنبه از واشنگتن خواسته 
اند تا به جاي آنكه صرفا بر تهديد ايران تكيه كند- با اين كشور وارد
مذاكره شود 
بر اساس اين گزارش - 35 مقام بلندپايه و ديپلمات ارشد آمريكايي اعم 
از افسران ارتش و ديگر مقامات وابسته به هر دو جناح سياسي اين كشور
با انتشار گزارشي از باراك اوباما رئيس جمهور امريكا خواسته اند تا
تلاشهاي ديپلماتيك خود را به منظور پايان دادن به بحران از سر گيرد و
از اين موقعيت كه تحريمها به شدت به ايران ضربه زده اند استفاده كند 
در گزارشي كه از جانب گروه موسوم به "پروژه ايران "كه يك گروه غير
وابسته به احزاب آمريكايي است تهيه شده : چنين آمده است : "آمريكا اكنون 
بايد انرژي و خلاقيت بيشتري را براي مذاكره مستقيم با ايران صرف كند و
در عين حال نيز سعي كند تا براي منزوي كردن ايران و اعمال فشار بيشتر
به آن - حمايتهاي بيشتر بين المللي را به دست آورد "
بر اساس اين گزارش - "تنها با پيش گرفتن چنين روش متوازني است كه 
واشنگتن شايد بتواند به اهداف خود در رابطه با برنامه هسته اي ايران 
دست يابد "
از جمله كساني كه اين گزارش را امضا كرده اند مي توان به سناتور
ريچارد لوگار نماينده اسبق جمهوري خواهان - مايكل هايدن رئيس سابق 
سازمان سيا در زمان دولت جرج بوش - رايان كراكر سفير سابق آمريكا در
عراق و افغانستان و همچنين زيبيگنيف برلاژنيسكي مشاور اسبق امنيت ملي 
آمريكا اشاره كرد 
بر اساس اين گزارش - مذاكره مستقيم با ايران جايگزين تلاشهاي در جريان 
قدرتهاي بزرك به منظور تعامل با ايران نخواهد بود و ديپلماسي به كار
گرفته شده از سوي 5 عضو دائم شوراي امنيت را كه به همراه آلمان به 
گروه 1+5 موسوم هستند: تكميل خواهد كرد 
به نوشته تهيه كنندگان اين گزارش - تحريم هاي سخت با موفقيت فشار را بر
ايران افزايش داد و احتمالا به كند شدن پيشروي برنامه هسته اي ايران 
منجر خواهد شد ولي اين فشارها موفق نشده تا برنامه بحت برانگيز غني 
سازي اورانيوم را از جانب تهران متوقف كند 
بر اساس اين گزارش - پس از 30 سال تحريم و سعي در منزوي كردن ايران - به 
نظر بعيد مي رسد كه اعمال فشار به تنهايي قادر به تغيير دادن تصميم 
رهبران ايران باشد 
در ادامه اين گزارش آمده است : "مذاكره مستقيم مي تواند تا حدي از
فشارها بكاهد و در قالب يك توافق منجر به تعهد مشخص ايران براي 
شفافيت بيشتر شده و محدوديتهاي مورد توافق طرفين را در برنامه هسته اي 
اين كشور به دنبال داشته باشد 
بر اساس اين گزارش - با در نظر گرفتن اين امر كه رهبري ايران عميقا بر
اين باور است كه واشنگتن به دنبال سرنگوني رژيم اين كشور است - هرگونه 
پيشرفت ديپلماتيكي مستلزم آن است كه دولت آمريكا گام هاي جدي را
فراتر از لفاظي هاي محض برداشته و تهران را قانع سازد كه به دنبال 
سرنگوني دولت نيست  
اين گزارش در پايان مي افزايد- واشنگتن و تهران همچنين مي توانند به 
عنوان بخشي از ديپلماسي مربوط به يك توافق هسته اي - در موضوعات مربوط
به عراق و افغانستان و مبارزه با قاچاق مواد مخدر نيز همكاري كرده و
از بروز درگيري جلوگيري كنند 
