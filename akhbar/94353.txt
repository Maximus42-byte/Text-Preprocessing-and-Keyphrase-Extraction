فرآيند  خلع سلاح شيميايي سوريه تا چند روز ديگر آغاز خواهد شد
مسوول اجراي طرح خلع سلاح شيميايي سوريه روز دوشنبه اعلام كرد: اين برنامه توافق شده بين امريكا و روسيه بايد " ظرف چند روز "آغاز شود 
به گزارش خبرگزاري فرانسه از لاهه - سازمان ممنوعيت  سلاحهاي شيميايي ( OPCW) در بيانيه اي گفت : " چنين پيش بيني شده است كه برنامه برچيدن سلاح هاي شيميايي سوريه ظرف چند روز شروع خواهد شد  "
اين سازمان مستقر در لاهه گفت : كارشناسان پيش از اين كار خود رابراي تدوين يك نقشه راه كه در آن چالش هاي مختلف در ارتباط با تاييدزرادخانه هاي اعلام شده سوريه در نظر گرفته شده -  آغاز كرده اند 
اين طرح در آخر هفته گذشته در تلاش براي جلوگيري از يك حمله نظامي تحت رهبري امريكا عليه سوريه در ژنو توسط واشنگتن و مسكو ارائه شده است  
در اين بيانيه آمده است : رژيم بشار اسد قرار است براساس يك مبناي سريع  ليست كاملي از سلاح هاي شيميايي - تاسيسات توليد و " موادمربوطه " را به اين سازمان ارائه دهد 
 اين بيانيه مي افزايد : كارشناسان سازمان " صحت اين افشاگري را باانجام بازرسيهايي در محل تاييد خواهند كرد و همچنين به اجراي تمهيداتي براي نگهداري اين مواد جنك افزار و ايمني تاسيسات مربوطه تا زمان انهدام آنها كمك خواهند كرد  "
