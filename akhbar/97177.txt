فارين  پاليسي : اوباما در برابر جنگ طلبان ضدايراني بايستد
-نشريه آمريكايي فارين پاليسي در مقاله اي به قلم "جيمز
تراوب "- با اشاره به منتفع شدن آمريكا و منطقه از توافق هسته اي 
نهايي با ايران - واشنگتن را به ايستادگي در برابر جنك طلبان كنگره و
اسراييلي فراخواند 
فارين پاليسي نوشت : بيستم ژوييه ضرب الاجل تعيين شده براي گفت و گوها
درباره برنامه هسته اي ايران است   ديپلمات ها مهلتي شش ماهه را براي 
دستيابي به توافقي تعيين كرده اند كه براساس آن - ايران از مفاد پيمان 
منع اشاعه هسته اي تبعيت خواهد كرد  اگر معجزه اي در اخرين روزهاي 
باقي مانده تا انقضاي ضرب الاجل رخ ندهد- مذاكره كنندگان در وين به 
توافق نهايي دست نخواهند يافت و ناگزير از تمديد مذاكرات چه بسا براي 
يك دوره شش ماهه ديگر خواهند شد 
با نزديك شدن به اين زمان - "باراك اوباما" رييس جمهوري آمريكا آماج 
فريادهاي خشم آلود كنگره - اسراييل و لابي هوادار آن و همچنين عربستان 
كه تلاش زيادي براي كشاندن آمريكا به مواجهه با ايران به عمل آورده 
اند- قرار خواهد گرفت  
او بايد - البته با رفتاري از سر نزاكت  -به آنها بگويد كه بروند گم 
شوند 
پس از سال ها سكون و مباحثه تند- مذاكرات سال گذشته به طور قابل 
توجهي حرفه اي بود  يك گزارش "اتحاديه كنترل سلاح" فهرستي را شامل 31
تعهد ايران به موجب "طرح مشترك اقدام " منتشر كرد كه تمامي آنها به جز
دو مورد- به اجرا درامده و يا ايران به طور كامل به آنها پايبند است  
موضوع مهم اين كه ايران با توقف غني سازي 20 درصدي اورانيوم - كاهش 
ذخاير اورانيوم با درجه خلوص بالاي خود و اجازه انجام بازرسي هاي منظم 
از تاسيسات هسته يي اش توسط آژانس بين المللي انرژي اتمي - موافقت كرده 
است   غرب هم در مقابل - عملكرد خوبي در زمينه اجراي وعده اش مبني بر
كاهش تحريم ها داشته است  
با اين همه - شكاف زيادي هنوز بين دو طرف وجود دارد  ايران همچنان تاكيد
مي كند كه براي توليد سوخت كافي براي برنامه هسته اي صلح آميز خود-
به تعداد بسيار بيشتري از 19 هزار سانتريفيوژ فعلي خود نياز دارد 
غرب هم مي گويد كه نياز تهران به سانتريفيوژ بسيار كمتر از تعداد فعلي 
است  
"آيت الله علي خامنه اي " رهبر عالي ايران اخيرا با بيان اين كه تهران به 
190 هزار دستگاه سانتريفيوژ براي برنامه خود نياز دارد- موجي از بهت و
تعجب را حتي در ميان ديپلمات هاي اين كشور برانگيخت   غرب برچيده شدن 
تاسيسات اراك كه پلوتونيوم قابل استفاده براي بمب را توليد مي كند و
همچنين تاسيسات زيرزميني غني سازي در فوردو را درخواست كرده است   ايران 
قاطعانه با برچيدن هر آنچه برپا كرده است - مخالفت مي كند  همين وضعيت 
است كه عملا جاي هيچ چشم اندازي را در زمينه دستيابي به توافق نهايي 
تا هفته آينده باقي نگذاشته است  
اما با وجود لفاظي ها- ايراني ها در برخي مواقع در پي راه حل هاي 
مصلحت جويانه برآمده اند 
يكي از اعضاي تيم مذاكره كننده غربي كه هم اكنون در وين به سر مي 
برد- گفت كه "خلاقيت " به واژه اي پركاربرد در شرايط كنوني بدل شده 
است  
وي افزود: "مواردي پيش آمده كه ايران خلاقيت و انعطاف پذيري از خود
بروز داده - هر چند كافي نبوده است  "
براي مثال - يك مقام بلندپايه ايراني اجراي برخي تغييرات را براي كاهش 
توليد پلوتونيوم در تاسيسات اراك پيشنهاد داده است   ايراني ها همچنين 
از پروسه اي دو مرحله اي سخن گفته اند كه براساس آن - آنچه را اعمال 
محدوديت هاي شاق براي يك دوره معين طولاني - شايد 10 ساله -و مطلوب غرب 
تلقي مي كنند- مي پذيرند تا پس از آن بتوانند همچون ديگر امضاكنندگان 
ان پي تي آزادي عمل داشته باشند 
"سيدحسين موسويان " از مذاكره كنندگان هسته اي اسبق ايران كه مناسبات 
نزديكي با مقام هاي تهران دارد- در آنچه يك بازخورد سنجي غيررسمي تعبير
مي شود- كلياتي را درباره چگونگي توافق نهايي بيان كرده است  
فارين پاليسي ادامه داد: اوباما چندي قبل به ناگزير براي جلوگيري از
تصويب تحريم هاي اضافي در كنگره در صورت تمديد مهلت مذاكرات - شخصا دخالت 
كرد 
حال با توجه به شرايط موجود و در صورت حاصل نشدن توافق نهايي - مخالفان 
توافق از جمله "رابرت منندز" رييس كميته روابط خارجي سنا با بيان اين 
كه "ما به تو گفته بوديم "- مي توانند دور ديگري از تدابير تنبيهي را
آماده كنند 
"حسن روحاني " رييس جمهوري و "محمدجواد ظريف " وزير خارجه ايران نيز تحت 
فشار مشابهي از جانب تندروهاي كشورشان از جمله رهبر عالي قرار مي گيرند
تا نشان دهند كه فريب غرب را نخورده اند 
مقام غربي مذاكره كننده گفت : "هر دو طرف متزلزل بودن موقعيت طرف 
مقابل را درك مي كنند  ما گفت و گوهاي بسيار شفافي را درباره فشار
سياسي داخلي داشته ايم  "
موسويان در يك تماس ايميلي گفت كه تهران با تمديد مذاكرات تا زماني كه 
گروه 1+5 امتيازهاي بيشتري را براي اين منظور طلب نكند- موافقت مي 
كند 
ايراني ها مي دانند كه همين امر درباره آمريكا نيز صدق مي كند  "جان 
كري " وزير خارجه آمريكا براي ارزيابي ميزان پيشرفت هاي حاصل شده در
مذاكرات به منظور توجيه تمديد آن راهي وين مي شود  هر يك از طرف ها
بايد بتواند تندروهاي داخلي خود را در مورد امكان پذير بودن موفقيت 
مطمئن كند و از اين طريق - مانع از مانع تراشي انان در اين روند شود 
در اين ميان - شكست هم گزينه اي است كه احتمال آن همسنك احتمال موفقيت 
است   نيروهاي بسيار قدرتمند در ايران به لحاظ ايدئولوژي متعهد به رابطه 
خصمانه در برابر غرب هستند- برخي از آنها از انزواي اقتصادي كشور
منتفع شده اند و در صورت گشايش فضا متضرر مي شوند 
مذاكره كنندگان ايراني همچنان طوري سخن مي گويند كه گويي دو طرف بايد
به طور برابر سازش كنند- در حالي كه اين طرف ايراني است كه بايد به 
ان پي تي متعهد شود 
با اين حال - مردم ايران براي پايان دادن به انزوا و محروميت كشور-
روحاني را انتخاب كردند و او و همچنين شايد رهبر عالي ايران - به خوبي مي 
دانند كه شكست در دستيابي به توافق نهابي - آينده كشور و چه بسا انقلاب 
را تهديد مي كند 
از نظر آمريكا و غرب - رخدادهاي واقع شده در طول ماه هاي اخير اهميت يك 
مذاكره بسيار كليدي را چند برابر كرده است  
اركان قدرت در خاورميانه در حال فروپاشي است : افراطي گرايي سني در
حال زدودن مرزها در عراق و سوريه است - فهرست دولت هاي شكست خورده و
يا مورد تهديد در منطقه كشورهاي ليبي - يمن - لبنان و افغانستان را نيز
در بر گرفته است  
ايران البته از منابع بزرك اين بي ثباتي است - هر چند خود نيز از
پيامدهاي اين بي ثباتي در ميان دست نشاندگان شيعه اش مصون نمانده 
است   ايران يك كشور انقلابي است كه در عين حال - از نظم منطقه اي هم 
منتفع مي شود و در نتيجه - منافع خود را در گرو همپوشاني با منافع غرب 
در عراق و افغانستان يافته است  
ايران هر چند در پرونده هايي همچون سوريه - لبنان و ديگر موارد- عامل 
اصلي مشكل محسوب مي شود- اما در برخي مناطق به ناگاه در قد و قامت يك 
راه حل احتمالي براي مشكلات ظاهر مي شود 
دولت اوباما از مدت ها قبل اميد داشت كه دستيابي به يك توافق هسته 
اي - نيروهاي ميانه روي داخل ايران را تقويت خواهد كرد و همين امر در
طول زمان موجب تغيير رفتار ايران در منطقه شود 
شايد چنين اميدي واهي باشد- اما طبقه متوسط جامعه ايران پرشمار هستند
و شرايط معيشتي بهتري را طلب مي كنند 
ايران همچنين شمار زيادي نويسنده و فيلمساز دارد- هر چند مردم عادي نمي 
توانند بسياري از توليدات آنها را ببينند  ايران تنوع نژادي دارد و
در عين حال متعهد به ريشه هاي پارسي باستان خود است  
تنها زماني كه من در تهران بودم - يك دهه قبل بود و در آن سفر دريافتم 
كه اگر روحانيون حاكم بر كشور به مساجد بازمي گشتند- ايران چه مكان 
خوبي بود  آشكارا مردم ايران هم همين نظر را دارند 
همپيمان اصلي آمريكا در منطقه به غير از اسراييل - عربستان است   گرچه 
عربستان همچون ايران يك نظام ديني است - اما يك حكومت برخاسته از انقلاب 
نيست  
همپيمانان آمريكا در خليج فارس به ياد دارند كه عربستان - دوست بزرك 
آمريكا و ايران دشمن سازش ناپذير آن است   با اين وجود- عربستاني ها
هم با صدور وهابيت - در منطقه آتش به راه انداخته اند  آنها همانند
ايران مسوول خونريزي هاي فرقه اي هستند كه خاورميانه را در بر گرفته 
است   علاوه بر اين - عربستان در قياس با ايران جامعه بسيار انفعالي تر
و بسته تري دارد  زنان ايران كار مي كنند- اما زنان عربستان حتي 
امكان رانندگي ندارند  فهرست زنان نويسنده - فيلمساز و يا روشنفكر در
عربستان بسيار كوتاه است  
افزون بر اين - وضعيت عربستان در پرتو رشد سريع جمعيت - كاهش بهاي نفت و
انعطاف ناپذيري شديد اجتماعي و سياسي آن - در 10 و يا 20 سال آينده 
احتمالا فقيرتر- متزلزل تر و چه بسا بسيار خطرناك تر از وضعيت فعلي آن 
باشد 
دستكم مي توان سناريوي جايگزيني را تصور كرد كه وجهه بسيار بهتري را از
ايران در قياس با آنچه هم اكنون وجود دارد- به نمايش دراورد و در
نتيجه هم پيمان بسيار مناسب تري را در قياس با عربستان براي آمريكا
رقم بزند 
