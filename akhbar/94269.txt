وزيرخارجه  انگليس :نبايد در مورد مذاكرات اخير هسته اي با ايران زيادي هيجان زده بشويم 
لندن وزير خارجه انگليس گفت : ما در مذاكرات خود بر سر برنامه هسته 
اي ايران جدي هستيم ولي نبايد در مورد مذاكرات اخير بيش از حد هيجان 
زده بشويم  
به گزارش ايرنا؛ "ويليام هيگ " روز يكشنبه در مصاحبه با تلويزيون 
اسكاي نيوز افزود: هنوز راه طولاني در پيش است و اين اشتباه خواهد
بود كه خيلي خيال پردازانه و خوش باورانه با موضوع گفت و گو با
ايران برخورد كنيم  
  وي گفت : در گذشته هم گفت و گوها به دليل پيش شرط هاي غيرممكني كه 
ايران مطرح مي كرد؛ ناكام مانده بود  با اين وجود فضاي گفت و گوهاي 
ديروز مثبت تر از تلاش ها و مذاكرات قبلي بود 
  "اين به معناي آن است كه امكان حركت به سمت دور دوم گفت و گوها در
ماه آينده ميلادي فراهم شده است  "
  وي اظهارداشت : ما نبايد در مورد اين مذاكرات زيادي هيجان زده 
بشويم ولي در عين حال بايد بگويم كه ما در مورد مذاكرات جدي هستيم همان 
گونه در مورد اعمال تحريم ها جدي بوده ايم   ما تحريم هاي غيرقابل انتظاري 
را از جمله در بخش فروش نفت بر ايران تحميل كرده ايم  
 وزير خارجه انگليس افزود: ما همچنين در مورد تعقيب رويكرد دو مسيري -
تحريم همزمان با مذاكره - جدي هستيم   ما خواهان مذاكراتي معنادار
هستيم كه در نهايت به برخورداري ايران از برنامه هسته اي صلح آميز و
نه نظامي و تسليحاتي منجر شود؛ اگر واقعا ايران خواهان چنين برنامه 
اي باشد 
 هيگ در پايان اين مصاحبه گفت : مذاكرات جديد نسبت به دوره هاي قبلي 
در شرايط بهتري آغاز شده است و ما به تلاش هاي جدي خود در زمينه 
مذاكرات معنادار ادامه مي دهيم   فكر نمي كنم در حال حاضر بتوان چيزي 
بيشتر از اين درباره مذاكرات استانبول گفت  
 وزير خارجه انگليس شب گذشته و در پايان مذاكرات ايران و گروه 1+5
نيز با انتشار بيانيه اي اعلام كرد: اين مذاكرات اولين گام به سوي 
گفت و گوهاي جدي و يافتن راه حلي صلح آميز و مبتني بر مذاكره براي 
موضوع هسته اي بود 
 وي گفت كه شش كشور مذاكره كننده با ايران بطور مصمم وارد اين 
مذاكرات شدند تا يك گفت و گوي جدي را با ايران تعقيب كنند  اين 
كشورها همچنين به يافتن يك راه حل صلح آميز و مبتني بر مذاكره براي 
موضوع هسته اي متعهد بودند 
  وي افزود: مذاكرات امروز نخستين گام به سوي اين هدف بود؛ ولي هنوز
راه درازي در پيش است  
  هيگ گفت : ما منتظر دور بعدي مذاكرات هستيم   ما اكنون نياز به يك 
توافق فوري و گامهاي عملي براي اعتماد سازي در سراسر جهان داريم مبني 
بر اينكه ايران تعهدات بين المللي خود را اجرا خواهد كرد و قصد ندارد
سلاح اتمي بسازد 
  دور بعدي مذاكرات ايران و گروه 1+5 (انگليس ؛ آمريكا؛ فرانسه ؛
روسيه ؛ چين و آلمان ) قرار است سوم خردادماه در بغداد برگزار شود 
