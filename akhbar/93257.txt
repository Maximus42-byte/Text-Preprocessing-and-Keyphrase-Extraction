فرستاده ویژه چین در امور خاورمیانه تعین شد
سخنگوی وزارت امور خارجه چین روز پنجشنبه از تغییر فرستاده ویژه این کشور در امور خاورمیانه خبر داد و اعلام کرد ˈگونگ شیائو شنگˈ جایگزین ˈوو سیˈ شد.
به گزارش شفقنا به نقل از ایرنا، ˈچین گانگˈ سخنگوی وزارت امور خارجه چین در بیانیه ای اعلام کرد که ˈگونگ شیائو شنگˈ دیپلمات ارشد چینی پیش از این به عنوان مدیر دفتر چین در امور فلسطین (در سطح سفیر) و سفیر چین در کشورهای اردن و ترکیه خدمت کرده و با امور خاورمیانه آشنا است.
به گفته وی، فرستاده جدید چین در امور خارمیانه از تجربه غنی دیپلماتیک خود برای ایجاد روابط دوستانه با کشورهای منطقه و ترویج صلح از طریق گفت وگو و مذاکره اقدام می کند.
ˈچین گانگˈ همچنین از برنامه ریزی برای نخستین سفر فرستاده جدید چین در امور خارمیانه به فلسطین، سرزمین های اشغالی، مصر، اردن و لبنان خبر داد.
وی گفت که در این سفر ˈگونگ شیائو شنگˈ با گروه ها و مقامات کشورهای منطقه در خصوص مسایل جاری نگران کننده خاورمیانه گفت وگو و مذاکره می کند.
همزمان با تغییر فرستاده ویژه چین در امور خارمیانه رسانه ها با انتشار دو عکس در شبکه های اجتماعی از دستگیری یک مرد چینی مرتبط با گروه تروریستی و تکفیری داعش در عراق خبر دادند.
ˈوو سیˈ فرستاده ویژه پیشین چین در امور خاورمیانه ماه گذشته اعلام کرد که برخی افراط گرایان از منطقه خودمختار سین کیانگ برای طی دوره های آموزشی به خاورمیانه رفته اند و ممکن است برخی نیز برای جنگ در عراق باشند.
