روزنامه  كانادايي : آمريكا براي ممانعت از حمله تل آويو به ايران به افشاگري دست مي زند
تهران - روزنامه كانادايي "گلوب اند ميل "؛ روز سه شنبه با استناد به 
مقاله نشريه فارين پاليسي مبني بر قصد رژيم صهيونيستي براي استفاده از
پايگاه هوايي جمهوري آذربايجان به منظور حمله به ايران ؛ اين موضوع را
راهبرد كاخ سفيد براي ممانعت از حمله تل آويو به ايران دانست  
به نوشته اين روزنامه ؛ نشريه آمريكايي فارين پاليسي گزينه نظامي 
رژيم صهيونيستي را براي حل مشكل بمباران تاسيسات هسته اي پراكنده 
ايران آشكار ساخت و اخيرا در گزارشي يادآور شد كه معاهده مخفي بين 
اسرائيل و جمهوري آذربايجان وجود دارد كه به تل آويو اجازه مي دهد از
پايگاه هاي هوايي اين كشور براي حمله به تاسيسات هسته اي ايران 
استفاده كند 
از ديد نظامي ؛ راهبرد تل آويو ساده اما بي شرمانه بود  هواپيماهاي 
جنگي اسرائيل پيش از اينكه كاملا پايين بيايند و به اهدافي در ايران 
حمله كنند؛ مي توانند در جمهوري آذربايجان سوختگيري كنند 
قابل پيش بيني بود كه مقامات اسرائيلي و آذري همزمان اين موضوع را
انكار كنند كه به نوشته نشريه "فارين پاليسي "؛ مقام هاي مطلع ارشد
ارتشي و امنيتي آمريكايي آن را تاييد كرده اند 
مقام ناشناخته ديگري در دولت "باراك اوباما"؛ رييس جمهوري آمريكا؛
نيز اين موضوع را انكار كرد و گفت كاخ سفيد نفعي در افشاي اين نوع
از اطلاعات ندارد 
وي يادآور شد اين دولت با كمال افتخار افرادي را تحت تعقيب قرار مي 
دهد كه جزئيات گزينه احتمالي حمله آمريكا به تاسيسات ايران با
استفاده از حريم هوايي آذربايجان فاش كنند  البته به شرطي كه آنها را
بشناسد 
از نظر برخي از ناظران اين سخنان تاحدي افراطي بود  در دنياي مبهم 
و فريبكار چند لايه افشاگري ها و فشارهاي ناشي از اطلاعات نادرست ؛
انكار افشاگري ها توسط كاخ سفيد به مثابه قطعه اي هوشمندانه از
راهبرد پيچيده اوباما براي محدود ساختن اسرائيل است  
در اين سناريو؛ پيام اين است كه واشنگتن ابتدا با افشاي جزئيات و
انكار افشاگري ها مي داند كه تل آويو قصد انجام چه عملياتي را دارد
و در گام دوم نمي خواهد دست كم تا پيش از انتخابات ماه نوامبر (آبان /
آذر) جزئي از آن باشد 
اتهامات و انكارها از همه سو ديده شد و "جان بولتون "؛ سفير پيشين 
آمريكا در سازمان ملل متحد؛ كاخ سفيد را به تضعيف اسرائيل با آشكار
ساختن عمدي راهبرد نظامي اش متهم كرد و گفت : اين افشاگري    بخشي از
عمليات دولت اوباما براي جلوگيري از حمله اسرائيل است  
اين داستان در اسرائيل باعث خشم مقامات تل آويو شد  تحليلگران نظامي 
گزينه استفاده از پايگاه هوايي آذربايجان را رد كردند  آنها همچنين 
يادآور شدند كه كشور تقريبا كوچك و ضعيف جمهوري آذربايجان نمي خواهد
با همسايه بزرگ تر و قوي تر خود به دستور اسرائيل درگير شود: با آنكه 
روابط خوبي با تل آويو دارد و يقينا قرارداد چند ميليارد دلاري فروش 
سلاح را با آن امضا كرده است  
اما هدف نخست عصبانيت اسرائيل ؛ "مارك پري "؛ نويسنده اصلي مقاله در
نشريه فارين پاليسي است   رسانه هاي اسرائيل اين اقدام وي را محكوم و
سردبير فارين پاليسي را به بي توجهي در ويرايش مقاله وي متهم كردند 
از طرف ديگر در آمريكا نيز كه در سال انتخابات هر اظهار نظري سياسي 
و براي شكست رقب قلمداد  مي شود؛ "ديويد هريس "؛ رييس شوراي 
دموكراتيك ملي يهودي ها؛ بولتون و ائتلاف يهودي هاي جمهوري خواه را
به عذرخواهي براي نسبت دادن اين افشاگري به دولت اوباما فراخواند و
گفت بايد از خود براي لكه دار كردن دولت آمريكا به دلايل صرفا حزبي 
شرمنده باشند 
به نوشته گلوب اند ميل ؛ در هر حال اين گزينه نظامي اكنون از دست 
رفته است و جنگنده هاي اسرائيلي بايد مشكل خود را در صورت تصميم تل 
آويو براي حمله به ايران به شيوه ديگري حل كنند  بر خلاف حمله سال 
1981 به رآكتور هسته اي عراق يا حمله سال 2007 به رآكتور سوريه ؛
اهداف هسته اي ايران به شدت پراكنده و در بعضي موارد در محاصره 
سامانه هاي دفاعي يا در زير زمين مخفي هستند  بنابر اين عمليات 
بمباران گسترده اي براي تخريب آنها و نه يكبار بمباران لازم است   بدون 
پايگاه هوايي نزديك اين اهداف جنگنده هاي هوايي به سوخت گيري چند
باره و احتمالا كسب اجازه از تركيه ؛ عراق يا عربستان سعودي براي 
پرواز از حريم هوايي آنها نياز دارند 

