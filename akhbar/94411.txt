جروزالم  پست : حمله به ايران احتمالا تا سال 2013 به تعويق مي افتد
تهران - روزنامه صهيونيستي "جروزالم پست " روز چهارشنبه به نقل از يك 
مقام جنگي رژيم صهيونيستي نوشت : حمله احتمالي به ايران شايد تا سال 
2013 به تعويق بيافتد 
به گزارش ايرنا؛ اين روزنامه صهيونيستي افزود: بعد از آشكار شدن 
نشانه هايي از ثمر بخشي تدابير شديد اقتصادي غرب عليه ايران ؛ اين مقام 
ارشد جنگي گفت " احتمال دارد كه اين حمله در سال جاري روي دهد؛ اما
ممكن است تا 2013 به تعويق بيافتد 
افزون بر اين ؛ با آنكه تشكي��ات دفاعي تل آويو نسبت به مذاكرات ايران 
و قدرت هاي جهاني ترديد دارد؛ اما منتظر نتايج آن هستند 
وي افزود: بايد منتظر بمانيم تا از نتيجه تحريم ها و ديپلماسي در مورد
ايران همچنين تصميم هاي رژيم اين كشور مطلع شويم  
بر اساس اين گزارش ؛ "بنيامين نتانياهو"؛ نخست وزير رژيم صهيونيستي ؛ نيز
روز سه شنبه اذعان كرده بود كه تحريم ها به ايران آسيب رسانده است ؛
اما هنوز معلوم نيست كه در نهايت بتواند مانع از دست يابي ايران به 
سلاح هسته اي شود 
تصميم ايران براي غني سازي اورانيوم در سطوح بالاتر مناسب براي توليد
بمب ؛ مي تواند زمان بندي اسرائيل را براي حمله به تاسيسات هسته اي 
اين كشور تغيير دهد 
آژانس هاي اطلاعاتي غرب برنامه غني سازي ايران و گروه هاي اسلحه سازي 
اين كشور را از نزديك زير نظر دارند و در صورت صدور دستور آيت الله 
علي خامنه اي ؛ رهبر عالي اين كشور؛ تسليحات را مي سازند  آمريكا و
اسرائيل توافق نظر دارند كه (آيت الله ) خامنه اي هنوز دستور افزايش 
سطح غني سازي اورانيوم مناسب ساخت بمب اتمي را صادر نكرده است   مقامات 
امنيتي واشنگتن و تل آويو در ضمن معتقدند كه اگر ايران به سوي ساخت 
بمب گام بردارد؛ از اين اقدام مطلع خواهند شد 
"مئير داگان "؛ رييس پيشين سازمان جاسوسي رژيم صهيونيستي نيز گفته است 
اگر ايران غني سازي 90 درصد را آغاز بكند و آن را متو��ف نسازد؛
اسرائيل بايد براي اختلال و قطع آن به نيروي نظامي متوسل شود  اختلاف 
نظر فعلي بين واشنگتن و تل آويو بر سر اين است كه ايران به زودي به 
مرحله اي خواهد رسيد كه ديگر قابل بازگشت نيست  
آمريكا مانند داگان معتقد است كه تهديد ايران زماني واقعي مي شود كه 
اين كشور غني سازي اورانيوم را در حد بالايي آغاز كند و اين وضعيت 
نشانه روشني از نظامي سازي برنامه هسته اي تهران خواهد بود  اما شماري 
از مقامات تل آويو به سركردگي 
"ايهود باراك "؛ وزير جنگ اين رژيم ؛ باور دارند كه به دليل گام 
برداشتن ايران به سوي منطقه امن يا مرحله اي كه تاسيسات اين كشور
ديگر قابل دسترسي نباشد؛ حمله اسرائيل ديگر مفيد نخواهد بود: بنابر
اين حمله بايد پيش از غني سازي بيشتر ايران صورت بگيرد 

