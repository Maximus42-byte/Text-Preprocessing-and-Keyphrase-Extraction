روسیه لبنان را تجهیز نظامی می کند
همزمان با برخی تحرکات علیه جبهه مقاومت در منطقه، سفیر روسیه در لبنان می گوید، کشورش آماده است بی هیچ قید و شرطی، ارتش لبنان را مسلح کند.

به گزارش پایگاه اطلاع رسانی شبکه خبر، «الکساندر زاسییکین»، سفیر روسیه در بیروت، در پیامی رسانه ای، با اعلام اینکه کشورش آمادگی دارد ارتش لبنان را بی هیچ قید و شرطی مجهز کند، افزود: از آنجا که لبنان با تروریسم مبارزه می‌ کند، روسیه در چهارچوب مجموعه بین‌المللی، برای کمک به لبنان فعالیت می‌ کند.

وی افزود: اعلام «نهاد المشنوق» وزیر کشور لبنان مبنی بر تمایل طرف لبنانی برای خرید تجهیزات روسی از هدیه مالی عربستان سعودی، محور رایزنی‌ های رسمی و کارشناسان نظامی بین لبنان و روسیه خواهد بود.
