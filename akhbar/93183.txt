 فرمانده قرارگاه پدافند هوایی ارتش تشریح کرد  ویژگی‌های سامانه جهت‌یاب شنود DDF 
 فرمانده قرارگاه پدافند هوایی خاتم‌الانبیاء(ص) ارتش با اشاره به بهره‌برداری کامل سامانه جهت‌یاب شنود DDF، برخی ویژگی‌های این سامانه از جمله توان مقابله با جمینگ را تشریح کرد.

به گزارش گروه دریافت خبر خبرگزاری دانشجویان ایران(ایسنا)، امیر سرتیپ فرزاد اسماعیلی گفت: با دستیابی به این سامانه شنود به راحتی می‌توان سمت و جهت هدف در آسمان را در بالاترین دقت تشخیص داد و با استفاده از این سامانه محل دقیق هدف به‌راحتی برایمان نمایان می‌شود و دش��ن نمی���تواند با پنهان کردن خود و خفه کردن صدا از دیدمان پنهان بماند.

وی تصریح کرد: با عملکرد بسیار خوبی که جهت‌یاب شنود DDF در جنگ الکترونیک از خود نشان می‌دهد، جمینگ در مواجهه با این سامانه کاملاً خنثی است و نمی‌تواند تأثیری بر روی آن بگذارد. در واقع این سامانه در برابر جمینگ ایمنی کاملی دارد و بسیار هم مقاوم است. با استفاده از این سامانه زمان تصمیم‌گیری کاهش و سرعت عمل افزایش می‌یابد.

فرمانده قرارگاه پدافند هوایی خاتم‌الانبیاء(ص) ارتش همچنین گفت: باید بهترین راه‌ها و معابر نفوذی را شناسایی کنیم که اگر جای دشمن بودیم به کجا و از کجا به کشور آسیب می‌رسان��یم، آن وقت ��ر برابر تهدیدها با تجهیزات بومی و نیروهای متخصص و متعهد خود محل استقرار سامانه‌های ضدموشکی را طراحی و پایه‌گذاری کنیم.

اسماعیلی با بیان برخی تفاوت‌های توان دفاعی کشور با سایر کشورها، اظهار کرد: ما در مقایسه با کشورهای دیگر متفاوت هستیم و توان دفاع خود را با کشورهای دیگر مقایسه نمی‌کنیم، زیرا ایدئولوژی ما ایدئولوژی دفاعی است و هیچگاه قصد تهاجم به کشور دیگری را نداریم اما میزان توانمندی خود را نسبت به تهدیدهای دشمن مقایسه می‌کنیم.

وی تصریح کرد: از چندین جهت توان دفاعی خود را مورد برسی قرار می‌دهیم. اولین مساله جنگ موجود در کشورهای دیگر و دوم��ن مساله تکنیک و نوع پیچیدگی سامانه‌های حریف است که در حقیقت مشخص شود با چه کیفیتی ممکن است مورد تهدید قرار بگیریم. سومین مسأله نیز در زمینه تولید و ساخت سامانه‌های بومی است.

فرمانده قرارگاه پدافند هوایی خاتم‌الانبیاء(ص) افزود: درباره تولید و ساخت سامانه‌های بومی یا بهینه‌سازی سامانه‌های قبلی به سامانه‌های بومی، با توجه به اینکه پدافند هوایی یک یگان کاملاً تجهیزات محور است و همواره باید سامانه‌هایش روشن باشد، که البته در طول این 34 سال روشن بوده است، ما با توجه به تحریم‌ها و مأموریت‌هایمان به اهداف خود رسیده‌ایم.

وی خاطرنشان کرد: این یک شعار نیست و قطع��ً سامانه‌های ما بومی شده‌اند؛ همانطور که در صحنه اتفاق افتاده و در دو منظر هم به ما کمک کرده است. اولاً وابستگی ما را در زمان‌های بحران به کشورهای سازنده یا سازندگان قطعات و تجهیزات را قطع کرده و موجب شده است روی پای خود بایستیم و ثانیاً برابر تهدیدها که متصور بودیم سامانه‌های خود را طراحی کرده‌ایم؛ یعنی مثل بسیاری از کشورهای دیگر ابتدا سامانه را تهیه نکرده‌ایم، بعد برابر سامانه استقرار دهیم؛ مثل کشورهایی که با اینکه سامانه‌های پیچیده‌ای هم داشتند اما زمان بحران نتوانستند دوام بیاورند.

اسماعیلی با تأکید بر اِشراف اطلاعاتی قرارگاه پدافند هوایی اظهار کرد: با اِشراف اطلاعا��ی که در قرارگاه پدافند هوایی داریم نه نسبت به امروز بلکه نسبت به سال‌های آینده تهدیدها را بررسی می‌کنیم تا ببینیم چه تهدیداتی متصور جمهوری اسلامی ایران خواهد بود و برابر آن تهدیدات سامانه‌هایمان را طراحی می‌کنیم.

فرمانده پدافند هوایی ارتش ادامه داد: نوع تفکر و ایدئولوژی دفاعی ما، نیروهای متخصصی هستند که باید در زمان بحران در لحظه تصمیم بگیرند و همین کار ما را حساس‌تر می‌کند. به همین دلیل ما باید بهترین راه‌ها و معابر نفوذی را شناسایی کنیم که اگر جای دشمن بودیم به کجا و از کجا به کشور آسیب می‌رساندیم؛ آنگاه در برابر تهدیدات با تجهیزا�� بومی که داریم و با نیروهای متخصص و متعهد خود محل استقرار سامانه‌ها را پایه‌گذاری کنیم.

فرمانده قرارگاه پدافند هوایی خاتم‌الانبیاء همچنین درباره رزمایشی که قرار است در نیمه دوم سال انجام شود، اظهار کرد: پدافند هوایی به سبب نوع وظیفه‌ای که دارد علاوه بر برگزاری رزمایش‌های مستقل، در تمامی رزمایش‌های نیروهای مسلح حضور دارد. برگزاری رزمایش پدافند در منطقه‌ای سردسیر و کوهستانی برگزار می‌شود تا اهداف برگزارکنندگان این رزمایش‌ها از جهت آب و هوایی نیز تحقق یابد.

به گزارش ایسنا، وی در ادامه صحبتهایش با بیان اینکه "پدافند هوایی باید به عطر خوب شهدا نزدیک شود"�� یادآور شد: نمونه بارز تاثیر این تاکید، سایت سوباشی است که می‌بینیم در اتاق عملیاتی که هشت نفر باید حضور داشته باشد، 19 نفر حضور می‌یابند تا مبادا از قافله جا بمانند و این همان فرهنگ ایثار و شهادت است که امیدوارم نصیب همه ما بشود.

اسماعیلی با اشاره به اقتدار پدافند هوایی کشور ادامه داد: وقتی رایحه‌ای خوش وارد هوا می‌شود، دیده نمی‌شود، فقط بوی خوش آن رایحه است که حس می‌شود. من خوش‌بویی را به امنیت تشبیه می‌کنم. در طول 34 سال گذشته و در دوران دفاع مقدس امنیت داشته‌ایم و این همان اقتدار ماست. کسانی که می گویند مگر دفاع مقدس چقدر خبر دارد، هیچ اِشرافی به موضوع دفا�� مقدس ندارند، چراکه ما اک��ون نیز در دفاع مقدس هستیم. هنوز هم ثانیه به ثانیه در حال دفاع کردن هستیم وگرنه باید به سرنوشتی چون کشور افغانستان دچار می‌شدیم.

فرمانده قرارگاه پدافند هوایی خاتم‌الانبیاء (ص) ارتش در پایان اظهار کرد: وقتی در رژه 31 شهریور جوان 21 ساله با اینکه اصلاً دفاع مقدس را ندیده است، آنچنان با صلابت قدم برمی‌دارد، یعنی اینکه آن دوران را درک کرده و خود را در همان دوران می‌بیند. 

