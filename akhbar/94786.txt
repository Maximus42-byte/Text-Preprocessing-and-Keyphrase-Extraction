العرب  : تهران اميدها براي تغيير سياست هاي ايران را نقش بر آب كرد
تهران -روزنامه "العرب " چاپ لندن بااشاره به سخنان اخير وزير امورخارجه 
ايران مبني بر اينكه غرب بايد اين را درك كند كه مردم ايران ازحقوق 
خود دست نمي كشند و تسليم فشارها نمي شوند- نوشت - اين سخنان به آن 
معناست كه سياست هاي ايران همانند گذشته است و تغييري در آن ايجاد نشده 
است  
العرب نوشت : چنين گفتماني ادامه گفتمان تندروانه اي است كه در ايران 
در زمان رياست جمهوري "محمود احمدي نژاد" در اين كشور حاكم بود و اين 
گفتمان اين شبهه را براي ناظران سياسي ايجاد مي كند كه "حسن روحاني "
رييس جمهوري جديد ايران تا چه اندازه مي تواند خطوط كلي سياست ايران 
و همچنين خوط قرمز آن را ترسيم - در سياست خارجي كشورش تغييراتي ايجاد
كند و براي آشتي با غرب و در هم شكستن انزواي بين اللمللي ايران گام 
هايي بردارد 
العرب افزود: با انتخاب روحاني سياستمدار مورد حمايت اصلاح طلبان و
ميانه روها و پايان دوران رياست جمهوري احمدي نژاد تندرو- اميدها و
آرزوها براي ايجاد تغييرات در سياست خارجي ايران زنده شد اما تا كنون 
هيچ گونه تغييري ملموس در گفتمان سياسي ايران مشاهده نشده است  
به نوشته العرب - "محمد جواد ظريف " (وزير امور خارجه ايران ) در مصاحبه 
با شبكه سه تلويزيون ايران گفت : تحريم هاي اعمال شده عليه ايران از
سوي شوراي امنيت - پايه و اساس حقوقي و قانوني ندارد- ما بايد حقيقت 
اين مسئله را آشكار و مشخص كنيم كه اين تحريم هاي يكجانبه - غير قانوني 
است و با سوء استفاده آمريكا از وسايل اعمال فشار و فريب و با
ترساندن جهان از جمهوري اسلامي ايران اعمال شد 
ظريف افزود: به نظر من - جهان فهم درستي از ايران و انتخابات آن ندارد
و اين از اظهارنظرهاي مقام هاي غربي مشخص است - آن ها تصور مي كنند
دولت جديد ايران پس از انتخابات آماده است از حقوق مردم دست بكشد يا
آن ها تصور مي كنند نتايج انتخابات به دليل فشارها است و اين نيز
ثابت مي كند كه آن ها فهم و درك درستي از جمهور ي اسلامي ايران ندارند 
ظريف خاطر نشان كرد: درست نفهميدن اين پيام باعت نمي شود باب گفت و
گو گشوده شود و به همين دليل جهان غرب و به ويژه آمريكا و اروپا بايد
اين پيام را درست  بفهمند و آن پيام هم اين است كه مردم ايران از
حقوق خود دست نمي كشند و هيچ دولتي هم از حقوق مردم دست نمي كشد اما ما
در عين حال تلاش مي كنيم كه به جهان ثابت كنيم ايران براي هيچ طرفي 
تهديد نيست  
وي تصريح كرد: تندروها در آمريكا و رژيم صهيونيستي از آن بيم دارند كه 
دولت جديد ايران باعت كاهش تنش ها شود زيرا آن ها بقاي خود و
منافعشان را در گرو بقاي تنش و درگيري مي بينند 

