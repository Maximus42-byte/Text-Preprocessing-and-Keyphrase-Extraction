روسیه پس از 2014 ائتلاف منطقه‌ای تشکیل می‌دهد
روسیه در نظر دارد که پس از سال 2014 و با خروج نظامیان ناتو از افغانستان، یک ائتلاف منطقه‌ای تشکیل دهد.

به گزارش خبرگزاری دانشجویان ایران (ایسنا)، به نقل از خبرگزاری بخدی، ضمیر کابلووف، فرستاده روسیه در افغانستان و پاکستان به موضوع تشکیل این ائتلاف اشاره کرده اما به طور دقیق در مورد زمان آن چیزی نگفته است. کابلووف تلویحا گفته است که در این ائتلاف پاکستان و ایران نیز حضور خواهند داشت.

ضمیر کابلووف می‌گوید که آمریکا و متحدانش در جنگ افغانستان ناکام مانده‌اند و در صورت حضور این نیروها پس از 2014 باید دلایل حضور نظامی خود را واضح سازند.

گفته می‌شود که پاکستان روابط خود با روسیه را نزدیک کرده و روابط این دو کشور وارد مرحله جدیدی شده است.

انتظار می‌رود که با نزدیک شدن این دو کشور، ائتلاف منطقه‌ای ضد طالبان که در دهه نود به میان آمده بود از هم بپاشد.

موضوع تشکیل ائتلاف منطقه‌ای از سوی روسیه در سفر 12 خبرنگار افغانستان به این کشور، مطرح شده است.

این خبرنگاران به دعوت موسسه مطالعات افغانستان معاصر و به کمک مالی خبرگزاری نووستی به این کشور سفر کردند. خبرنگاران افغان، با ضمیر کابلووف فرستاده خاص روسیه برای افغانستان و پاکستان، مسئولان ت��ویزیون ریا��ووستی، تلویزیون روسیه امروز و نهاد رسانه‌های مسکو موسوم به "کامپلکس" دیدار و گفت‌وگو کرده‌اند.

صدیق الله توحیدی، مسئول دیده‌بان رسانه‌ها که در این سفر حضور داشت، می‌گوید که روسیه نگران اوضاع منطقه پس از سال 2014 است و تشکیل ائتلاف منطقه‌ای در راستای این نگرانی‌ها ایجاد شود.

توحیدی به خبرگزاری بخدی گفت که لحن صحبت‌های ضمیر کابلووف درباره تشکیل ائتلاف منطقه‌ای جدی بوده است.

کابلووف در مورد طالبان پس از خروج نظامیان ناتو از افغانستان، گفته است در صورتی که نوع مبارزه طالبان تغییر کند، روسیه سیاست خود را در برابر این گروه تغییر خواهد داد.

ب�� این حال، وی هشدار داده است در صورتی که سیاست طالبان همانند دهه 90 باشد، روسیه همان موضع قبلی خود را در برابر این گروه حفظ خواهد کرد.

خروج نظامیان ناتو از افغانستان در سال 2014 نگرانی‌هایی را در افغانستان و منطقه ایجاد کرده است. اگرچه ناتو اعلام کرده است که شماری از مربیان نظامی این کشور در افغانستان پس از برنامه خروج در افغانستان باقی خواهند ماند اما کشورهای منطقه نگرانی‌شان را در مورد اوضاع امنیتی پس از 2014 اعلام کرده‌اند.

نزدیک شدن روسیه به پاکستان و طالبان؟

روسیه از کشورهای تاثیرگذار در سیاست‌های منطقه‌ای است و گفته می‌شود که در سال‌های اخیر، اقتصاد و ��یروی نظامی این کشور در حال رشد و منسجم شدن است.

در همین حال، ضمیر کابلووف تاکید کرده است که اگر مردم افغانستان با حضور نیروهای خارجی پس از سال 2014 موافقت کند، کشورهای منطقه و روسیه از این موضع مردم افغانستان حمایت نخواهند کرد.

کابلووف به صراحت به خبرنگاران افغان گفته است که آمریکا و متحدانش در جنگ افغانستان ناکام مانده‌اند و در صورت حضور این نیروها پس از 2014 باید دلایل حضور نظامی خود را واضح سازند. 

