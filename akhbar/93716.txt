ارتش تایلند نسبت به وقوع کودتا هشدار داد 
کوالالامپور – ایرنا – فرمانده ارتش تایلند پس از تشدید تنش های در این کشور و کشته شدن یک نظامی نسبت به وقوع کودتا در تایلند هشدار داد و گفت شرایط می تواند در ایجاد کودتای نظامی تاثیر داشته باشد.
به گزارش ایرنا به نقل از روز شنبه روزنامه ˈبانکوک پستˈ، ˈپرایوت چان-اوچاˈ گفت: احتمال وقوع کودتا فقط به تصمیم گیری های آینده وابسته است.
وی با تاکید بر بیطرفی ارتش تایلند از معترضان خواست به خشونت ها پایان دهند.
ˈˈنارونگ پیپاتاناسایˈ فرمانده نیروی دریایی تایلند اواسط آذرماه به مردم اطمینان داد ˈهیچ کودتای نظامی در این کشور بدنبال تنش های سیاسی برای سرنگونی دولت و یا پایان دادن به بحران در حال شکل گیری نیستˈ.
تایلند تاکنون شاهد 18 کودتای انجام شده و یا طراحی شده بوده و آخرین آن سال 2006 میلادی در پی تنش های این کشور انجام شد و براثر آن ˈتاکسین شیناواتراˈ نخست وزیر وقت و برادر نخست وزیر کنونی سرنگون و پس از چندی برای فرار از زندان به انگیس گریخت.
حال پس از اعتراضات روز پنجشنبه این هفته که معترضان قصد ورود به ورزشگاه محل ثبت نام نامزدهای انتخاباتی را داشتند، فرمانده ارتش تایلند بار دیگر نسبت به وقوع کودتا هشدار می دهد.
در اعتراضات روز پنجشنبه تایلند که ب������ درگیری با پلیس انجامید دو نفر کشته و 153 نفر دیگر زخمی شدند.
اعتراضات در بانکوک در روز جمعه و آخرین روز ثبت نام لیست انتخاباتی احزاب تایلند در بیرون از محل نام نویسی کاهش یافته بود. تاکنون 45 حزب تایلند برای شرکت در انتخابات دوم فوریه (13 بهمن) اعلام آمادگی کرده اند.
کمیسیون انتخابات تایلند روز پنجشنبه با هدف بررسی تفاوت هایی که بین گروه های مختلف وجود دارد خواستار به تعویق افتادن انتخابات شد که دولت نپذیرفت.
ˈآبهیسیت وجاجیواˈ رهبر حزب دموکرات تایلند که انتخابات را تحریم کرده است از پیشنهاد کمیسیون انتخابات استقبال کرد، اما گروه های دیگر تاکنون واکنشی به این پ��ش��ه��د نشان نداده اند.
طبق قانون اساسی تایلند انتخابات باید در کمتر از 60 پس از انحلال پارلمان برگزار شود.
ˈیینگلوک شیناواتراˈ نخست وزیر تایلند روز 18 آذر در یک بیانیه تلویزیونی انحلال پارلمان را با هدف پایان دادن به اعتراضات این کشور اعلام کرد.
