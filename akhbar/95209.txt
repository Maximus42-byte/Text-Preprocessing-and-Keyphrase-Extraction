صداي  آلمان :وزير اطلاعات رژيم صهيونيستي اروپا را از دست كم گرفتن روحاني برحذرداشت
تهران - تارنماي "صداي آلمان " گزارش داد: "يووال اشتاينيتز" وزير
اطلاعات اسرائيل (رژيم صهيونيستي ) در چشم انداز مذاكرات 5+1 با ايران -
طي ديدار با وزيران خارجه آلمان و فرانسه - اروپا را از دست كم گرفتن 
"حسن روحاني " و خوشبيني به وي برحذر داشت  
به گزارش گروه اخبار ايران در رسانه هاي جهان - تارنماي صداي آلمان 
(دويچه وله ) در ادامه گزارشي افزود: وزير اطلاعات اسرائيل كه هفته 
جاري در برلين و پاريس با "گيدو وستروله " و "لوران فابيوس " وزيران 
خارجه آلمان و فرانسه ديدار كرد- به موازات گفت وگو پيرامون اوضاع
خاورميانه - سوريه - مصر و عراق - اهميت مذاكرات هسته اي آتي با ايران و
نقش حسن روحاني رئيس جمهور منتخب اين كشور در اين مذاكرات را يادآورشد 
اين تارنما زير عنوان "وزير اطلاعات اسرائيل : روحاني گرگي در لباس ميش 
است "- ضمن اشاره به گفت وگوي اشتاينيتز با روزنامه آلماني 
"فرانكفورتر آلگماينه "- ادامه داد: هرچند ادبيات محمود احمدي نژاد و
حسن روحاني با يكديگر فرق دارد- اما- اسرائيل در عمل تفاوتي ميان 
اين دو قائل نيست  
وزير اطلاعات اسرائيل اشاره كرده كه سرنوشت طرح هاي هسته اي ايران در
اختيار "آيت الله خامنه اي " (رهبر معظم انقلاب اسلامي ) است و راه چاره در
قبال اين تهديد- تشديد تحريم ها و يك گزينه نظامي معتبر عليه ايران است  
وي همچنين در اين گفت وگو افزوده كه اسرائيل و آمريكا در مورد اعتبار
اين گزينه هنوز توافق نكرده اند 
وزير اطلاعات اسرائيل كه پيش  از اين به مدت چهار سال وزير دارايي اين 
كشور بود- از معتمدان "بنيامين نتانياهو" به شمار مي رود: وي عضو 55
ساله حزب "ليكود" با مدرك دكتراي فلسفه - پس از تشكيل دولت ائتلافي جديد
اسرائيل به مقام وزارت اطلاعات و امور استراتژيك نائل شده است  
به ادعاي اشتاينيتز- احمدي نژاد گرگي در لباس گرك بود- اما- روحاني به 
عنوان يك حقوقدان و ديپلمات - مي تواند نقش گرگي در لباس ميش را ايفا كند 
به اعتقاد وزير اطلاعات اسرائيل - روحاني در زمان سرپرستي هيات مذاكره 
كننده ايران - توانسته بود با لبخند و رفتاري دوستانه - تصويري از
مماشات يا حتي مصالحه با غرب را ارائه دهد- اما در عمل پيشبرد مقاصد
نظامي طرح هاي اتمي جمهوري اسلامي را دنبال مي كرد 
اشتاينيتز به عنوان نمونه به بحت تعليق غني سازي توسط ايران در سال 2003
ميلادي و زمان مسئوليت روحاني در مذاكرات با غرب اشاره كرده و گفته 
كه جمهوري اسلامي عملا از فرصت تعليق موقت - براي تقويت ساختارهاي 
برنامه هسته اي خود و افزايش سانتريفوژهايش استفاده كرد 
شاهد اين مدعا به نظر وزير اطلاعات اسراييل - سخنان روحاني در طول 
مبارزات انتخاباتي اش است كه در پاسخ به اتهام سازشكاري در پرونده 
هسته اي - همواره گفت كه تعليق موقت مانع غني سازي نشد 
يووال اشتاينيتز پيروزي روحاني را در انتخابات رياست جمهوري بنوعي 
مديون تحريم هاي جامعه جهاني دانست و اظهار داشت كه وي بايد در اين 
زمينه - از سازمان ملل و حتي اسرائيل سپاسگزار باشد!
وزير اطلاعات اسرائيل - غرب را از خوشبيني نسبت به روحاني برحذر داشته 
كه در نخستين كنفرانس مطبوعاتي اش گفت ايران آماده همكاري و شفافيت بيشتر
در پرونده هسته اي خود است  
يووال اشتاينيتز تصريح كرد كه براي ارزيابي مثبت از روحاني و اعتماد
به وي بايد منتظر شروع كار رسمي او و گردن نهادن دولت جمهوري اسلامي به 
فراخوان هاي بين المللي بود 
او گفت كه ايران بايد هرچه زودتر غني سازي اورانيوم را متوقف كند-
ذخاير اورانيوم خود را به خارج از اين كشور منتقل سازد- تاسيسات قم 
را برچيند و به عمليات ساخت رآكتور آب سنگين اراك نيز پايان دهد "
يووال اشتاينيتز پيش از اين نيز به رسانه هاي اسرائيلي گفته بود كه 
ايراني ها به خط قرمز نتانياهو بسيار نزديك مي شوند- زيرا حدود 200
كيلوگرم اورانيوم با غلظت 20 درصد دراختيار دارند 
او گفته بود وقتي آن ها 250 كيلو اورانيوم با اين غلظت داشته باشند-
خواهند توانست اورانيوم با غلظت 90 درصد توليد كنند 
