کردپرس :استراتژي پيش روي پ.ک.ک در 10 ماده
پس از اعمال تغييرات گسترده در شوراي رهبري پ.ک.ک، مباني استراتژيک اين حزب در ده ماده اعلام شد. 
به گزارش نقل از کردپرس، همزمان با اعلام نتايج نشست کنگره خلق و اعمال تغييرات گسترده در شيوه رهبري پ.ک.ک، سياست هاي نوين اين حزب و استراتژي پيش رو در 10  ماده به شرح زير اعلام و منتشر شده است:
1- سياست‌هاي اعلام شده از سوي «عبدالله اوجالان» در نوروز گذشته، به عنوان تلاش براي حل مشکلات با اتکا به راهکارهاي سياسي، مورد تاييد است.
2- آتش بس و عقب نشيني نيروها و خروج آنان از خاک ترکيه مورد تاييد شوراي اجرايي است.
3- تا زماني که تصميم جديدي اخذ نشده نيروهاي شاخه نظامي حزب ملزم به رعايت آتش بس هستند.
4- بايد از همه ظرفيت هاي سياسي براي اعمال فشار بر حکومت حزب عدالت و توسعه استفاده شود.
5- براي پويا کردن راهپيمايي‌ها و تظاهرات مردمي از همه ظرفيت هاي سازماني و حزبي استفاده شود.
6- شاخه نظامي بايد آماده باشد تا در مقابل هر حمله‌اي واکنش نشان داده و در صورت رويارو شدن با حملات، مقابله به مثل کند.
7- در صورتي که حکومت بر آمده از حزب عدالت و توسعه قصد فريب دادن، تعلل و وقت کشي داشته باشد، بر اساس مواضع عبدالله اوجالان، اقدامات لازم به عمل خواهد آمد.
8- در سوريه از سياست خط سوم تبعيت شود و در مناطق کردنشين يک انتخابات موقت به منظور به وجود آوردن مجلس و نهادهاي محلي برگزار شود.
9- به منظور پيروزي در انتخابات اقليم کردستان عراق و نيز برگزاري کنفرانس ملي احزاب کرد، تلاش گسترده‌اي صورت بگيرد.
10- آتش بس موجود بين ايران و پژاک حفظ شود و آمادگي لازم براي پاسخ دادن به حرکات احتمالي ايران وجود داشته باشد.
