كارشناس  بروكينگز:ائتلاف اعضاي 1+5 بزرگترين دستاورد تازه ترين دورمذاكرات با ايران بود
"سوزان مالوني "عضو انديشكده بروكينگز معتقد است :ائتلاف 
چندجانبه خلق الساعه گروه پنج بعلاوه يك درمذاكرات اخيرهسته اي با
ايران مهم ترين دستاورد اين مذاكرات بود كه بايد از آن براي توفيق 
در برابر ديگر ابعاد چالش ايران و ساير بحران ها مانند بحران سوريه 
درس گرفت  
مالوني در مقاله منتشر شده در پايگاه اطلاع رساني اين انديشكده 
آمريكايي نوشت :تازه ترين دور مذاكرات تهران و پنج بعلاوه يك - روز جمعه 
(26 ارديبهشت 93 - 16 مه 2014 ) در فضايي از ياس و استيصال و سكوت 
طرفين بابت شكست در رفع اختلافات ديرينه بر سر اندازه و گستره برنامه 
هسته اي ايران پايان يافت و اين پاياني نااميدكننده براي جلساتي بود
كه منادي اولين چانه زني جدي درباره مسايل بنيادي و شروع ايجاد يا
گسست روند ديپلماتيك منتهي به مهلت تعيين شده (20 ژوئيه ) براي 
توافقنامه موقت امضا شده در پاييز سال گذشته در وين بود 
مالوني افزود: گرچه اين بن بست موجب اختلال در عزم به ظاهر ايجاد شده 
پس از توافقنامه موقت نوامبر شد اما حاوي مساله جديدي نبود و
بازگوكننده همان مسايل قبلي يعني سخت بودن روند اين مذاكرات و وجود
مناقشه اي بود كه به خاطر فاصله گسترده بين منافع و اهداف طرفين زير
بار هيچ راه حال آساني نمي رود 
"رابرت اينهورن " از مقامات ارشد وزارت خارجه آمريكا كه در حال حاضر
عضو بروكينگز است - در مقاله اي كه به تازگي منتشر كرد يادآور شد كه 
آرمان و آرزوهاي اعلام شده از سوي تهران براي ادامه فعاليت هاي غني 
سازي با پيشنهادهاي مقامات آمريكا و جامعه بين المللي براي اعمال در
توافقنامه جامع كاملا مغاير است  
به گفته مالوني - گرچه غني سازي ممكن است مهم ترين مقوله مورد مناقشه 
باشد اما اين مقوله تنها يكي از موارد مورد مناقشه است   راكتور آب 
سنگين اراك - تاسيسات زيرزميني غني سازي فردو- سوالات بي پاسخ درباره 
ابعاد نظامي فعاليت هاي هسته اي ايران در گذشته و هزاران مساله ديگر
بايد در مذاكرات سخت مربوط به جزييات توافقنامه جامع حل و فصل شود 
هماهنك كردن چارچوبي ويژه و مسلسل براي مصالحه هاي ايران بر سر برنامه 
هسته اي و رهايي از مجازات هاي غربي مستلزم مبادله و داد و ستدي پر
پيچ و خم و كاري بزرك است  
در بحبوحه كارزار جاه طالبانه ايران براي ترميم ديپلماتيك و پيش بيني 
هاي خوش بينانه عجيب و غريب مذاكره كنندگان آمريكايي در ماه هاي 
اخير- اين گرايش در برخي رسانه ها و جامعه سياسي واشنگتن وجود داشت كه 
اين توافقنامه را تمام شده فرض كنند  از اين رو- اميدهاي به باد رفته 
اين ماه در حكم گوشزدي براي متوقف كردن اعلام پيروزي و تاكيدي مبني بر
خاتمه نيافتن روند ايجاد چارجوب محدوديت هاي آمال هسته اي ايران است   به 
قول يك مقام ارشد آمريكايي - تا زماني كه در باره همه مسايل توافق 
نشود- توافقي حاصل نمي شود "
مالوني با ذكر اين مطلب كه صرفنظر از ارزيابي هايي كه درباره نتيجه 
مذاكرات هفته گذشته وجود دارد-شرايط فعلي اين بازي دستكم حاوي سه 
نكته كليدي مثبت است كه بايد مورد توجه قرار گيرد- در توضيح اين سه 
نكته نوشت :
1  تلاش براي تدوين توافقنامه اي جامع كه موجب اعتبارتصميم انجام 
مذاكرات در دو مرحله شود 
درپي پيشرفت هاي اوليه بر سر مساله هسته اي در نوامبر- عده اي در
واشنگتن به طرح سوالاتي درباره ضرورت روند دو مرحله اي مذاكره 
پرداختند  منتقدان كنگره و ديگر تشكيلات - توافقنامه موقت را در حكم 
حيله اي از جانب تهران محسوب و تاكيد مي كردند كه هيچ يك از منافع اين 
توافقنامه برمخاطرات احتمالي مشروعيت دادن به برنامه هسته اي ايران و
از بين رفتن حمايت بين المللي از تهران نمي چربد  مخالفت هاي اين عده از سوي 
سران اسرائيل از جمله "بنيامين نتانياهو" بازتاب داده شد كه تاكيد مي 
كرد- تنها يك توافقنامه حداكثري كه زيرساخت هسته اي ايران را
برچيند- ابزاري قابل قبول براي رفع اين تهديد است  حتي تاكيد برخي بدبين 
ها مبني بر اينكه مطلق گرايي جوابي خارق العاده به اين چارچوب مرحله 
اي نيست - جاه طلبي ناقصي بود 
دولت اوباما-رويكرد خود را نسبت به مذاكرات و مولفه هاي يك 
توافقنامه به عنوان واقع بينانه ترين و معتبرترين راه براي جلوگيري از
عبور ايران از مرحله آستانه تسليحات هسته اي توجيه مي كند 
اوباما در نشست ماه دسامبر در مركز سابان بروكينگز گفت : "وقتي از
توافقنامه ژنو انتقاد مي كنند- من مي گويم اين توافقنامه يا به همه 
چيز يا هيچ چيز ختم مي شود- اگر به هيچ چيز هم ختم شود- به آنها
يادآور مي شوم كه اگر براي اين شش ماه تلاشي نمي كرديم - روند توانايي 
جهشي كه ما نگرانش هستيم - در طول اين شش ماه سرعت مي گرفت  "
طرفين در طول چهار ماه گذشته درگير مذاكراتي سخت در سطح مقامات 
عاليرتبه و كارشناسان فني مساله هسته اي و تحريم ها بودند  طرفين انگيزه 
هايي قوي براي دستيابي به توافقي جامع دارند اما ادامه اختلافات از
ميزان دشواري و سختي دستيابي به توافقي قابل قبول پرده برداشت   چالش 
هاي پيش روي نهايي كردن چارچوب جامع مويد عقلاني بودن رويكرد دو مرحله 
اي و تاكيدي بر منافع توقف ابعاد مهم فعاليت هاي هسته اي ايران در
چارچوب توافقنامه موقت است  
2  مخاطرات بن بست هسته اي متوجه تهران و در حال افزايش است  
جدي ترين انتقاد به توافقنامه موقت اين بود كه اين دوره شش ماهه 
موجب كاهش فشار بر تهران با هدف امضاي يك توافقنامه مي شود  طبق اين 
روايت - تحريم ها لغو- اقتصاد ايران شكوفا و اهرم فشار حاصل سال ها
دييلماسي نابود خواهد شد  درواقع - توافقنامه شش ماهه - دائمي خواهد
شد و تلاش يك دهه اي براي جلوگيري از دستيابي ايران به توان توليد
تسليحات هسته اي شكست خواهد خورد 
اما مسلم است كه اين پيش بيني ها محقق نمي شود  سودي كه از اين 
توافقنامه عايد تهران مي شود-حتي از سود حاصل از شرايط معتدل 
توافقنامه موقت كم تر است  هيات هاي تجاري خارجي راهي تهران شدند اما
تا اين زمان - آنهايي كه از كاهش تحريم هاي منظور شده در توافقنامه موقت 
منتفع مي شوند-تنها ساكن هتل ها هستند  شركت هاي بين المللي منتظر
ايجاد شرايط با ثبات تري هستند كه تنها در صورت لغو عملي تحريم ها ايجاد
خواهد شد حتي استرداد پولي كه طبق توافقنامه موقت مقرر شد- پيچيده تر
از پيش بيني مقامات ايران بود واقتصاد ايران اوايل پاييز گذشته در سايه سياست هاي اقتصادي مديران 
اقتصادي كه پس از انتخاب "حسن روحاني " به رياست جمهوري مصدر كار
شدند- به ثبات رسيد  توافقنامه موقت و اميدي كه با انتخاب روحاني 
ايجاد شد- انتظارات عمومي را بالا برد  در نتيجه به جاي عقب نشيني از
مذاكرات درباره توافقنامه نهايي - عملا روند مذاكرات را تشديد كردند 
ايراني ها انتظار دارند كه قراردادي امضا شود و از اين رو- شكست در
مقطع كنوني براي روحاني كه دستور كار سال نخست خود را بر اين قمار
هسته اي متمركز كرده است به منزله نابودي اختيارات مردمي وي خواهد
بود 
مواضع تند آيت الله "علي خامنه اي " رهبر عالي ايران و سخن گفتن از اقتصاد
مقاومتي ناشي از شرايط و جو حاكم است   همه جناح ها در ايران در حال 
حاضر به شدت بر بازي پايان هسته اي سرمايه گذاري كردند 
"علي اكبر ولايتي " مشاور (آيت الله ) خامنه اي اين هفته به سرعت در حضور
رسانه ها اطمينان داد كه مذاكرات به گل ننشست   پيام وي شفاف است -
يعني تهران هنوز تسليم نشده است اما- اين تشكيلات همچنان در حال تلاش 
براي رهايي كشور از بن بست هسته اي است  
3  ائتلاف چند جانبه در برابر چالش هسته اي ايران مستحكم و راسخ شده 
است  
شايد مهم ترين و دلگرم كننده ترين نتيجه مذاكرات هفته گذشته كه در
رسانه هاي ايران به آن پرداخته نشد- نبود اختلاف آشكار بين اعضاي پنج 
بعلاوه يك - به ويژه بين روسيه و آمريكا- آن هم در زماني است كه 
اختلافاتي بين اين دو كشور بر سر كريمه و اوكراين ايجاد شده است 
