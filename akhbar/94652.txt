الشرق  الاوسط: زمان همكاري ايران و كشورهاي خليج (فارس ) فرا رسيده است
تهران -روزنامه فرامنطقه اي "شرق الاوسط" چاپ لندن - در مطلبي به قلم 
سيد حسين موسويان " پژوهشگر موسسه "وودرو ويلسون " و سخنگوي سابق گروه 
مذاكره هسته اي ايران - نوشت : انتخاب "حسن روحاني " فرصت مناسبي را
براي از سرگيري همكاري ايران و كشورهاي خليج فارس فراهم آورده است  
اين نشريه افزود به دنبال پيروزي رئيس جمهور منتخب ايران شش كشور عضو
شوراي همكاري به وي تبريك گفته و نسبت به بروز تحولات مثبت در روابط دو
جانبه با ايران ابراز اميدواري كردند 
بلافاصله پس ا�� انتخاب سيد "محمد خاتمي " در انتخابات سال 1997- روحاني 
به عنوان دبير شوراي امنيت ملي ايران به منظور امضاي نخستين "توافقنامه 
امنيتي " با عربستان از جده ديدن كرد 
اين اقدام عملي و جسورانه مقاصد تهران در رفع نگراني هاي امنيتي با
همسايگان عرب خود و تعهد اين كشور در قبال عدم مداخله در امور داخلي 
كشورهاي خليج فارس را نشان داد 
روحاني طي ديدار خود از همه كشورهاي عضو شوراي همكاري در بهار 2005 به 
صورت جداگانه با سران هر يك از اين كشورها ملاقات  و بر آمادگي ايران 
براي ايجاد سازوكار همكاري منطقه اي بين ايران - عراق و شوراي همكاري 
تاكيد كرد 
روحاني به اطلاع اين كشورها رساند كه اي��ان محدوديتي در سطح و كيفيت 
همكاري جامع در زمينه برقراري صلح- امنيت و ثبات در منطقه ندارد 
گذشته از اين - وي بر آمادگي ايران در زمينه رفع همه نگراني هاي شوراي 
همكاري خليج فارس درباره همسايه بزرك خود تاكيد كرد 
روحاني سپس در آوريل 2007 با شركت در كنفرانسي در دوحه - پيشنهاد
"نظام همكاري منطقه اي خليج فارس بين ايران و كشورهاي شوراي همكاري " را
ارائه داد 
وي در اين نشست - طرح 10 ماده اي زير را به شركت كنندگاني از كشورهاي 
عضو شورا- اروپا و آمريكا ارائه داد:
 - تشكيل سازمان همكاري و امنيت خليج فارس متشكل از شش كشور عضو
شوراي همكاري بعلاوه ايران و عراق مطابق با بند هشتم قطعنامه 598
شوراي امنيت سازمان ملل متحد 
 -سازمان دهي "برنامه هاي امنيتي مشترك "در چارچوب نظام امنيتي جامع براي 
مبارزه با تندرويي -تروريسم - فرقه گرايي - جنايات سازمان دهي شده -
قاچاق مواد مخدر و ديگر نگراني ها امنيتي مشترك  
 -حذف تدريجي موانع مختلفي كه درمقابل همكاري سياسي - امنيتي - اقتصادي و
فرهنگي قرار دارد 
-توسعه و تقويت روابط بازرگاني و تجاري در چارچوب سرمايه گذاري هاي 
مشترك موجود و بالقوه در زمينه پروژه هاي اقتصادي براي تشكيل "منطقه 
آزاد تجاري بين كشورهاي منطقه " 
 -طراحي پروژه هايي براي تضمين امنيت - توليد و تامين انرژي در منطقه 
به منظور حفظ منافع كشورهاي منطقه و تامين نيازهاي بلندمدت جهاني  
 -اعتماد سازي در زمينه برنامه هاي هسته اي منطقه اي و ايجاد نهادهاي 
داوطلبانه براي نظارت و بررسي فعاليت هاي هسته اي كشورهاي منطقه  
-تاسيس كنسرسيومي متشكل از كشورهاي منطقه به منظور توليد سوخت هسته 
اي و ديگر فعاليت هاي هسته اي صلح آميز تحت نظارت آژانس بين المللي 
انرژي هسته اي  
 -تقويت همكاري منطقه اي به منظور دستيابي به هدف خاورميانه عاري از
سلاح هاي كشتار جمعي  
 -پايان دادن به رقابت تسليحاتي درمنطقه و تنوع بخشي به منابع توسعه 
اقتصادي و فقرزدايي  
 -خروج تدريجي نيروهاي خارجي از منطقه و حركت به سمت تامين امنيت منطقه 
از سوي همه كشورهاي آن  
نويسنده افزود- متاسفانه روابط ايران و شوراي همكاري به اندازه اي 
تضعيف شده كه در سالهاي گذشته رهبران شوراي همكاري آمريكا را تشويق به 
انجام حمله نظامي به ايران كرده اند  برخي از محققان آمريكايي و
اروپايي بارها به من گفته اندكه در دوران رياست جمهوري احمدي نژاد سطح
فشارهاي شوراي همكاري بر اروپا و آمريكا براي حمله به ايران با
فشارهاي اسرائيل در اين زمينه برابري مي كرد 
روحاني در كارزار تبليغاتي خودآشكارا اعلام كرد كه روابط خارجي و آشتي 
دوباره با همسايگان ايران اولويت نخست سياست خارجي وي خواهد بود 
برگزاري نشستي بين شوراي همكاري - ايران و عراق براي بحت درباره نظام 
همكاري منطقه اي گامي مهم در اين زمينه خواهد بود 
  ايجادچنين نظام همكاري منطقه اي مي تواند از رقابت بين ايران -عربستان 
و ديگر اعضاي شوراي همكاري درسوريه -عراق -افغانستان -يمن و لبنان كاسته 
و تلاش ها را بيشتر به سمت همكاري در زمينه صلح و ثبات در منطقه متمركز
كند 
گذشته از اين -چنين همكاري منطقه اي - همكاري منطقه اي چند جانبه  در
زمينه فناوري هاي صلح آميز هسته اي از جمله در زمينه غني سازي 
اورانيوم را بين ايران - كشورهاي شوراي همكاري - عراق و حتي مصر و تركيه 
تسهيل خواهد كرد 
چنين همكاري چندجانبه منطقه اي پايدارترين اقدام در جهت اعتماد سازي 
در زمينه مسائل هسته اي بين ايران �� همسايگانش خواهد بود 
