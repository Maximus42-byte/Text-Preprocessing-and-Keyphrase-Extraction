بي  بي سي : با وجود مخالفت كنگره اوباما مي تواند تحريم ها را تعليق كند
حتي اگر كنگره از توافق نهايي احتمالي حمايت نكند- باز هم اوباما مي تواند اجراي بخش قابل 
ملاحظه اي ازمجازات هاي اقتصادي مندرج در مصوبات كنگره را متوقف و اين تعليق را به 
طور نامحدود تمديد كند- هرچند هزينه سياسي  چنين اقدامي بسيار سنگين 
خواهد بود 
تارنماي اينترنتي راديو بي بي سي در گزارش خود نوشت : مذاكرات اتمي ايران 
و قدرت هاي بزرك اين هفته در وين  پايتخت اتريش وارد مرحله حساسي مي 
شود  تيم مذاكره كننده جمهوري اسلامي اميدوار است كه توافق نهايي بر سر
"برنامه اقدام مشترك جامع " هرچه سريع تر ايران را از محاصره تحريم هاي 
كمرشكن واشنگتن و متحدانش بيرون بياورد 
اين منبع خبري مي افزايد: حسن روحاني رييس جمهوري ايران حتي در آستانه 
گفت و گوها اعلام كرد كه كاسه تحريم شكسته شده و هيچ كس و هيچ بندزني 
قادر نيست اين كاسه شكسته را به حالت اول بازگرداند 
شبكه خبري بي بي سي اضافه مي كند: با وجود اين اظهارات خوش بينانه -
برطرف شدن كامل تحريم هاي هسته اي مي تواند روندي بسيار پيچيده و طولاني 
داشته باشد- كنگره آمريكا گره سفت سنگين ترين تحريم ها عليه صنايع نفت و
نظام بانكي ايران را زده و به دولت باراك اوباما (رييس جمهوري 
آمريكا) هم اجازه باز كردن كامل اين گره را نداده است  
در اين گزارش آمده است : "كنت كاتزمن " تحليلگر مسائل ايران و
خاورميانه در واشنگتن اختيارات اوباما در مورد تعديل و تعليق موقتي 
تحريم هاي ايران را گسترده - ولي موقتي ارزيابي مي كند 
او به بي بي سي فارسي مي گويد: "دولت اوباما اختيارات زيادي براي 
تعليق تحريم ها دارد اما  درباره رفع كامل تحريم ها اين كنگره است كه بايد
با تصويب قوانيني مصوبه هاي قبلي اش را فسخ يا باطل كند "
به نوشته اين تارنماي انگليسي - به باور كاتزمن جلب حمايت كنگره از
توافق نهايي احتمالي بسيار مهم است و در بلندمدت بر سرنوشت تعاملات 
دو��ت هاي اوباما و روحاني اثر خواهد گذاشت  
سايت اينترنتي بي بي سي همچنين نوشت : بنابه گفته كاتزمن - اوباما مي 
تواند تحريم ها را تقريبا به طور نامحدود لغو كند- اما مشكل اين است كه 
ايران مي تواند بگويد رئيس جمهور بعدي آمريكا شايد تعليق تحريم ها را
تمديد نكند و رفع تحريم ها ادامه پيدا نكند 
اين تارنما افزود: "اگر مذاكرات وين به نتيجه  مطلوب برسد-  دولت 
اوباما به عنوان گام اول مي تواند تحريم هايي را كه به طور مستقيم 
عليه ايران در نظر گرفته را به حالت تعليق درآورد 
"حتي اگر كنگره از توافق نهايي احتمالي حمايت نكند- باز هم اوباما مي 
تواند اجراي بخش قابل ملاحظه اي از مجازات هاي اقتصادي مندرج در مصوبات 
كنگره را متوقف و اين تعليق را به طور نامحدود تمديد كند- هرچند هزينه 
سياسي  چنين اقدام بحت برانگيزي بسيار سنگين خواهد بود "
اين شبكه خبري همچنين مي نويسد: به عنوان نمونه - رئيس جمهور آمريكا اجازه 
دارد تدابيري كه صادرات نفت و گاز ايران را تقريبا به نصف رسانده و
مانع از دسترسي تهران به ده ها ميليارد دلار درآمد نفتي اش در خارج كشور
شده است را براي 120 روز متوقف و اين تعليق 120 روزه را به طور
نامحدود تمديد كند 
در اين گزارش همچنين آمده است : رييس جمهوري آمريكا همچنين از اين اختيار
برخوردار است كه منع تجارت و سرمايه گذاري عمده در ايران - تحريم مبادله 
��نندگان واحد پول ايران (ريال ) و تحريم بانك مركزي يا صنايع خودروسازي 
ايران را تا زماني كه زمام قدرت را در دست دارد-  به حالت تعليق 
درآورد 
بي بي سي مي نويسد: اختيارات اجرايي گسترده رياست جمهوري آمريكا در
مورد تحريم ها موقتي و قابل تغيير هستند  به همين دليل - كاخ سفيد در
بلندمدت براي برچيده شدن كامل تحريم ها كه ايران بر آن تاكيد دارد-
چاره اي به غير از جلب حمايت كنگره ندارد كه البته كار بسيار دشواري 
خواهد بود 
اين شبكه اينترنتي مي نويسد: "ممكن است مجلس سنا در انتخابات ميان دوره 
اي به دست جمهوري خواهان بيفتد  توافق اتمي مقدماتي كه ماه نوامبر ــــ
در ژنو بين ايران و قدرت هاي بزرك امضا شد با واكنش سرد بسياري از
اعضاي كنگره مواجه شده است  
" تعداد زيادي از نمايندگان بانفوذ دموكرات و جمهوريخواه در واكنش به 
اين توافق موقتي - براي تشديد تحريم هاي ايران دست به كار شدند و اگر به 
خاطر مقاومت رهبر دموكرات ها در سنا (سناتور هري ريد) و رايزني هاي پشت 
پرده  اوباما نبود- به احتمال زياد كنگره شركاي تجاري ايران را هم 
مانند شركاي نفتي اين كشور تحريم كرده بود "
تارنماي بي بي سي همچنين نوشت : با نزديك شدن به انتخابات ميان دوره اي 
آمريكا- احتمال اين كه مذاكرات با ايران در پاييز يا زمستان امسال 
به موضوعي سياسي و جناحي تبديل شود- وجود دارد  اگر جمهوريخو��هان در
انتخابات ماه نوامبر كنترل سنا را در دست بگيرند- تلاشي تازه براي تصويب 
دور تازه اي از تحريم ها شروع شود 
بنابه اين گزارش - عده اي از كارشناسان معتقدند بزرك ترين خطر براي گفت 
و گوها طولاني شدن بيش از اندازه آن است  كه در اين صورت مخالفان 
مصالحه در واشنگتن يا تهران از فرصت استفاده كرده و مذاكرات را به بن 
بست مي كشانند 
در گزارش اين تارنما آمده است : "داريل كيمبال " مدير انجمن كنترل 
تسليحاتي آمريكا به بي بي سي فارسي گفته انتخابات ميان دوره اي آمريكا
مي تواند قدرت سياسي اوباما و سياست هايي كه بايد اتخاذ شود را تغيير
بدهد  همين طور در ايران - روحاني با انتقاد تندرو��ايي كه نمي خواهند
امتياز زيادي بدهند و در مورد نتيجه صبور نيستند- رو به رو است  

