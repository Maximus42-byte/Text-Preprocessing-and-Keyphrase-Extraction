انتصابات جدید در اتحادیه اروپا
دونالد تاسک، نخست وزیر لهستان و رئیس آینده شورای اروپا
اتحادیه اروپا در نشست روز شنبه، دونالد تاسک، نخست وزیر لهستان را به ریاست شورای اروپا و فدریکا موگرینی، وزیر خارجه ایتالیا را به عنوان مسئول سیاست خارجی اتحادیه منصوب کرد.
دونالد تاسک که اکنون ۵۷ سال دارد، در زمان دانشجویی در جنبش همبستگی لهستان فعال بوده و سال‌ها در سیاست لهستان و اروپا نقش داشته است.
فدریکا موگرینی سیاستمدار جوانی که تنها ۴۱  سال دارد، از بهمن ماه سال گذشته وزیر خارجه ایتالیا بوده‌است. خانم موگرینی با تحریم روسیه در واکنش به حمله آن کشور به اوکراین به شدت مخالف است. وی از یک ماه دیگر (مهرماه) جانشین کاترین اشتون، مسئول فعلی سیاست خارجی اتحادیه اروپا می‌شود.
