اوباما: رهبري ايران به فكر بهبود زندگي مردم كشورش باشد
تهران -"باراك اوباما"- رييس جمهوري آمريكا در نشست خبري مشترك با
"عبدالله "- پادشاه اردن - گفت : رهبري ايران به جاي تهديد به تخريب شهرهاي 
اسرائيل به فكر بهبود زندگي مردم كشورش باشد 
به گزارش خبرگزاري فرانسه از امان - اوباما در اين نشست خبري گفت : در
صورتي كه ايران از برنامه هسته اي خود دست بردارد: مي تواند آينده 
اش را متحول سازد 
اگر تحريم هاي غرب در مورد ايران لغو شود اين كشور شاهد سرمايه گذاري 
هاي درخشاني خواهد بود  مي تواند دادوستدهاي تجاري اش را توسعه داده 
و با ديگر كشورهاي جهان از جمله آمريكا همكاري كند 
اوباما تاكيد كرد: چشم انداز (رهبران ايران ) بايد مبتني بر اين مساله 
باشد- نه بر تهديد شهرهاي اسرائيل  
در همين حال خبرگزاري آسوشيتدپرس نيز از امان گزارش داد: اوباما در اين 
نشست گفت : اميدوار است براي توقف حركت ايران به سوي ساخت سلاح هسته 
اي توسل به اقدام نظامي نياز نباشد  اما در عين حال افزود: همه گزينه 
ها براي پاسخ به اين تهديد مطرح است  
وي همچنين در پاسخ به سوالي در اين مورد كه آيا آماده است كه در برابر
تهديدهاي ايران از جمله تهديد به حمله به شهرهاي اسرائيل واكنشي نظامي 
نشان دهد يا خير؟ گفت : آمريكا همچنان به افزايش فشارهاي غيرنظامي ادامه 
مي دهد 
وي افزود: اگر ايران تنها به دنبال انرژي هسته اي مسالمت آميز است 
بايد راهي بيابد تا اين مساله را به ديگر كشورها ثابت كند و از اين 
طريق به عضوي از جامعه بين المللي تبديل شود 
