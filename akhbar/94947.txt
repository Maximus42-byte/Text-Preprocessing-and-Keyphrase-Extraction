يك  كارشناس مسايل رژيم صهيونيستي : توافق احتمالي ايران و آمريكا  موجب نگراني اسرائيل است 
تهران - "مئير جاودانفر" با عنوان كارشناس مسايل اسرائيل درباره 
نگراني هاي رژيم صهيونيستي از توافق بين ايران و آمريكا گفت : جزئيات 
توافق نهايي بين ايران و آمريكا راجع به برنامه اتمي ايران - موجب 
نگراني اسرائيل است  
به گزارش گروه اخبار ايران در رسانه هاي جهان - جاودانفر در گفت وگو
با تلويزيون فارسي بي بي سي در پاسخ به اين سووال كه "نزديك شدن 
احتمالي تهران و واشنگتن تا چه حد ممكن است روابط دو دولت اسرائيل و
آمريكا را سردتر كند؟" بيان داشت : بستگي به اين دارد كه توافقنامه 
نهايي بين ايران و آمريكا چه شكلي داشته باشد: اگر در حد مكالمه و صحبت 
با همديگر باشد- اين مساله نتانياهو (نخست وزير رژيم صهيونيستي ) و دولت 
اسرائيل را زياد نگران نمي كند: آن چه كه واقعا باعت ايجاد نگراني در
اسرائيل است جزئيات يك توافق نهايي بين ايران و آمريكا راجع به برنامه 
اتمي ايران خواهد بود 
"اگر دولت اسرائيل با اين جزئيات موافقت نكند و باراك اوباما آن 
توافقنامه را امضا كند- باعت ضربه زدن به روابط بين اسرائيل و آمريكا
خواهد شد "
جاودانفر درباره اين پرسش كه "نتانياهو به ديپلماسي صلح طلبانه حسن 
روحاني (رييس جمهوري ايران ) نگاه منفي دارد و از اصطلاحاتي همچون شيرين 
زباني اغواگرايانه استفاده كرده آيا ممكن است كه اوباما موفق شود در
اين بدبيني دولت اسراييل و به طور مشخص نتانياهو تغييري ايجاد كند؟"-
گفت : نتانياهو از حمله كردن به روحاني براي استقرار خودش در داخل 
اسراييل و براي پرت كردن حواس مردم از روند صلح بين اسراييل و فلسطين 
استفاده مي كند: ديدگاه نتانياهو اين است كه دولت ايران فقط  زبان 
تهديد مي فهمد- زبان ملايمت و ديپلماسي را نمي فهمد و دولت ايران از
ديپلماسي براي خريد زمان براي برنامه اتمي خود استفاده مي كند 
تحليلگر مسايل اسرائيل درباره توافقنامه نهايي احتمالي بين ايران و
آمريكا و اين كه چه تضمين هاي امنيتي را بايد در آن لحاظ كنند كه 
اسرائيل راضي شود- افزود: اول اين كه يك ضرب الاجل براي مذاكرات بين 
ايران و آمريكا بايد وجود داشته باشد: موضوع دوم اين كه در اين 
توافقنامه نهايي اگر سايت "فردو" بسته شود و مكانهايي كه غني سازي 
اورانيوم در آن انجام مي شود تحت بازرسي دقيق تر و مفصل تر بازرسان 
آژانس قرار بگيرد و دولت ايران توافق كند كه كميت و كيفيت اورانيوم 
غني سازي شده در ايران را كاهش دهد- به طوري كه براي دولت ايران 
توليد بمب تقريبا غير ممكن شود در نهايت امكان اين كه دولت اسراييل 
توافقنامه را قبول كند- وجود دارد 
