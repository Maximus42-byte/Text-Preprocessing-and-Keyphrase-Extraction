انتظارات و توقعات باید دو طرفه باشد و غرب هم انتظارات ایران را براورده کند 
یک دسته از نظرات معمول در خصوص مدت زمانی که «روحانی» در نیویورک به سر برد، این بود که سخن و لحن گفتمان و سبک صمیمانه خوب است اما آن چه واقعاً اهمیت دارد، اقدامات مشخص و ملموس است. مسلم است که آن چه در پایان اهمیت دارد اقدامات است، اما بسیاری از این گونه نظرات مشخص نمی‌کنند که دقیقاً باید چه انتظاراتی از اقدامات ایران داشت. علاوه بر این، آن‌ها به درستی مشخص نمی‌کنند که با توجه به اقداماتی که ایالات متحده و شرکای آن در گروه 5+1 انجام می‌دهند، یا نمی‌دهند، باید چه توقعی از اقدامات ایران داشت. اگر از تهران انتظار می‌رود مصالحاتی اساسی و یک‌طرفه انجام دهد یا تغییراتی در فعالیت‌های هسته‌ای خود ایجاد نماید و چیزی در ازای آن دریافت نکند، در واقع ما هم در همان جهان تخیلی سر می‌کنیم که تندروهای غربی و اسرائیلی که هیچ نوع توافقنامه‌ای را قبول ندارند به آن معتقدند. اگر تحریم‌های فلج‌کننده منجر به تغییراتی که اکنون در سوی ایران پدید آمده شده باشند (استدلالی که طرفداران تحریم‌های بیشتر به سرعت از آن استفاده می‌کنند) چرا ایران باید بدون لغو تحریم‌ها، از ذخیره‌سازی دست بکشد یا امتیازی را به ما واگذار کند؟
