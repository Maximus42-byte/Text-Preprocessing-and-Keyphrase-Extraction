انديشکده بلفر:انتخاب روحاني خبري خوب براي آمريکاست، اما اکسير نيست
يک تحليلگر انديشکده بالفر در تحليلي درباره انتخابات ايران نوشت: انتخاب روحاني به عنوان رئيس جمهور جديد ايران اگر چه خبر خوبي براي آمريکا محسوب مي‌شود اما نوشدارو نيست.
نيکلاس برنز استاد ديپلماسي و سياست بين‌الملل دانشگاه هاروارد کندي آمريکا در مقاله‌اي در پايگاه تحليلي انديشکده بلفر نوشت: پيروزي غيرمنتظره حسن روحاني در انتخابات رياست جمهوري ايران حامل پيام‌هاي مهمي در آينده اين کشور و مهمتر از همه روابط ميان تهران و واشنگتن است.در ميان کانديداهاي حاضر در ��نتخابات، حسن روحاني تنها کسي بود که خط اعتدال و ميانه روي را در مورد مسائل اقتصادي، اجتماعي و مسائل بين‌المللي در پيش گرفته بود.
برنز در ادامه يادداشت خود نوشت؛ انتخاب حسن روحاني بهترين خبر براي دولت «باراک اوباما» بود. شفافيت روحاني و ديپلماسي وي در موضوع هسته‌اي بيشتر از نگرش و رويکرد «محمود احمدي نژاد» و همچنين «سعيد جليلي» مذاکره کننده ارشد هسته‌اي ايران در دوران احمدي نژاد مورد استقبال قرار مي‌گيرد.بوي همچنين مي‌نويسد: روحاني درک مي‌کند که ايران چگونه به يک دولت منزوي در نظام بين‌المللي تبديل شده است و تحريم‌هاي بين المللي چگونه جمعيت رو به رشد ايران را تحت تاثير قرار داده است.
در ادامه اين مقاله آمده است؛ ايران احتمالا به مذاکره با آمريکا، اروپا، روسيه و چين و حصول يک توافق اوليه به عنوان آخرين راهکار براي جلوگيري از وقوع جنگ باز خواهد گشت.باراک اوباما نيز هفته جاري از برگزاري دور تازه مذاکرات با ايران استقبال کرد و تاکيد کرد که زمان براي ديپلماسي همچنان باقي مانده است.استاد دانشگاه هاروارد کندي نوشت: با اين وجود، انتخاب روحاني برخلاف آنچه که عده اي مي‌گويند اکسير و نوشدارو نيست.اولا، روحاني قويا از برنامه هسته‌اي ايران دفاع مي‌کند و از سياست‌هاي کلان آن عقب نشيني نخواهد کرد.
ثانيا، شکي نيست که سياست‌��اي هسته‌اي ايران با نظر و مشورت «آيت الله علي خامنه‌اي» تدوين مي‌شود. آقاي خامنه‌اي کنترل سياست خارجي ايران را در دست دارد. ايران قطعا اراده خود را براي مذاکره نشان مي‌دهد اما بعيد است امتيازات ويژه‌اي به آمريکا بدهد.ثالثا، ايران همچنان به عنوان مهمترين چالش آمريکا در سال 2013 باقي مي‌ماند. اوباما بايد به انتخاب روحاني احترام بگذارد و بلندپروازي‌هاي آمريکا عليه ايران را کم کند. ظرفيت محدود ايران در فعاليت‌هاي هسته‌اي ايران را بپذيرد اما از تبديل شدن ايران به قدرت هسته‌اي جلوگيري کند.وي نوشت: اوباما بايد از بقيه جهان نيز کمک بگيرد. اسرائيل بايد کمي صبور با��د و به آمريکا اجازه دهد روش خود را در پيش بگيرد. چين و روسيه بايد فشار بيشتري به ايران وارد کنند و اگر مذاکرات به پيشرفت‌هايي دست يافت رهبران کنگره آمريکا بايد از درخواست‌هاي غيرمنطقي خودداري کنند.
برنز در پايان نوشت: مسير پيش رو براي تعامل با ايران همچنان پيچيده، غير قابل پيش بيني و مخاطره انگيز باقي مي‌ماند. به قول «رونالد ريگان»، در برابر ايران اعتماد نکنيد اما آن را بررسي کنيد.
