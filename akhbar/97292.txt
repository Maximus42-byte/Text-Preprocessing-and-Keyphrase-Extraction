سخنگوي  وزارت خارجه آمريكا: هدف ما رفع نگراني درمورد برنامه هسته اي ايران است 
تهران - "آلن اير" سخنگوي فارسي زبان وزارت امور خارجه آمريكا ادعا
كرد هدف دولت اين كشور در 10 سال گذشته  "ثابت و در جهت برطرف كردن 
نگراني هاي بين المللي در مورد برنامه هسته اي ايران بوده است " 
به گزارش ايرنا- وي در گفت و گو با صداي آمريكا در پاسخ به اينكه 
"آمريكا پس از 10 سال مذاكره با ايران در اين مذاكرات جديد به دنبال 
چيست ؟"- افزود: از اين نظر هدف ما در اين پروسه و در شهر ژنو رسيدن 
به يك توافق با طرف ايران بود 
اير در پاسخ به اينكه "منظور ايران از طرح جديد در مذاكرات آينده 
چيست ؟ آيا به دنبال لغو سريع تحريم هاست يا به اعتقاد عده اي مي 
خواهند براي توسعه برنامه غني سازي وقت كشي كنند؟- گفت : " با روي كار
آمدن دولت جديد در ايران (حسن روحاني )  و در جريان مبارزات 
انتخاباتي گفته شد كه قصد دارد كه اين مساله را حل كند و تحريم ها را
بردارد و يك سياست معتدل تر را پي ريزي كند 
" الان اين اظهارات را در چارچوب گروه 1+5 به بوته آزمايش مي سپاريم 
تا به يك توافق مشترك برسيم كه هم نگراني هاي بين المللي را در مورد
برنامه هسته اي برطرف كند و هم حق ملت ايران را براي استفاده صلح
آميز از انرژي اتمي حفظ كند "
وي در پاسخ به اين سووال كه "آيا پيشنهاد ديدار دو جانبه بين وندي 
شرمن (معاون وزير امور خارجه آمريكا) و عباس عراقچي ( معاون حقوقي و
بين المللي وزارت امور خارجه ايران ) را شرمن  مطرح كرده است ؟" گفت : "
جزييات اين جلسات مختلف و اينكه چه كسي اين را طرح كرده و چه كسي 
قبول كرد- اصلا مهم نيست   بطور كلي اين جلسات دو جانبه در مذاكرات بين 
المللي طريق معمول و عادي است و تابوي ملاقات دو جانبه ايران و
آمريكا- قبل از اين در تماس تلفني روساي جمهوري آمريكا و ايران و ملاقات 
وزير امور خارجه دو كشور در نيويورك شكسته شده بود 
" اين ديدار دو جانبه بين آمريكا با ايران مفيد و حرفه اي بود و
انشاالله در دوره هاي بعدي دوام پيدا كند" 
اير در پاسخ به اينكه "از سال 2009 بدين سو اين اولين بار بود كه 
معاونان وزارت خارجه آمريكا و ايران با هم ملاقات مي كردند  اهميت اين 
قضيه براي وزارت امور خارجه آمريكا چيست ؟"- افزود: در هر دور
مذاكرات تمام اعضاي گروه 1+5 سعي مي كنند با طرف ايران بطور دوجانبه 
ملاقات كنند و بعد از آن به بقيه گروه 1+5 خبر مي دهند و اين يك 
راهكار و مكانيزم مفيد براي پيشبرد مذاكرات خواهد بود 
صداي آمريكا با اين مقدمه كه "عده اي از تيم خارج از وزارت خارجه در
مذاكرات ژنو حضور داشته اند  ظاهرا آن طور كه در رسانه ها انعكاس 
پيدا كرده هدف بررسي تحريم ها و پيچيدگي تحريم هايي بوده كه آمريكا و
گروه 1+5 و شوراي امنيت عليه ايران اعمال كردند"- پرسيد: " آيا اين 
روند ادامه خواهد داشت و آيا كارشناسان تحريم در دوره هاي بعدي 
مذاكرات از سوي آمريكا حضور خواهند داشت ؟"
اير پاسخ داد: بله - قبل از تشكيل دور بعدي گروه 1+5 در اول ماه 
نوامبر- در سطح كارشناسان تشكيل جلسه مي دهيم    طرف ما هم كارشناسان 
هسته اي و هم كارشناسان اقتصادي و كارشناسان مربوط به تحريم دارد و ما
مي دانيم كه طرف ايران مي خواهد كه اين تحريم ها كاهش پيدا كند و
برچيده شود  از اين نظر است كه به همراه خود  كارشناسان امور تحريم را
براي تبادل نظر آورده ايم  
وي در پاسخ به اينكه " آيا اين گفته عراقچي را كه دور بعدي مذاكرات 
كه در سطح كارشناسي است - هفته آينده برگزار خواهد شد و مكان آن نيز
تعيين شده است - تاييد مي كند؟"- گفت : من درباره زمان و مكان آن چيزي 
نشنيدم لابد ايشان با دفتر اشتون كه بايد اين برنامه ها را ترتيب دهد
تماس داشته است   تنها چيزي كه من مي دانم اين است كه قبل از دور بعد
در شهر ژنو- بايد در سطح كارشناسان ملاقات صورت بگيرد و با هم  تبادل 
نظر كنند 
