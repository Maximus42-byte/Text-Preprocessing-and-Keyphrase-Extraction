فرماندار فیروزکوه:
عملیات مرصاد آخرین بارقه های امید دشمنان را در براندازی نظام اسلامی نا امید ساخت
استان تهران- فرماندار شهرستان فیروزکوه گفت: عملیات سلحشورانه مرصاد با عقب راندن کامل منافقین از مرزهای ایران، ضمن افشای مجدد ماهیت تجاوزکارانه رژیم بعث عراق و رسوایی آنان پس از قبول قطعنامه 598، آخرین بارقه های امید دشمنان را در براندازی نظام اسلامی نا امید ساخت.


ˈسعید افشار نادریˈ روز سه شنبه در گفت وگو با خبرنگار ایرنا در شرق استان تهران با اشاره به فرا رسیدن پنجم مرداد ماه سالروز عملیات غرورآفرین ˈمرصادˈ، اظهار داشت: بعد از پیروزی انقلاب شکوهمند اسلامی گروه هایی به منظور دستیابی به اهداف و تحقق مکنونات درونی خود دست به تحرکات سوء زدند که همین امر، موجبات طرد آنان از جامعه گردید.

وی گفت: اقداماتی نظیر بمبگذاری، ترور، ایجاد رعب و وحشت عمومی، تخریب مسؤولان نظام و . . . از سوی منافقین کوردل در سال های نخستین به ثمر نشستن انقلاب و در نهایت تبانی ˈبنی صدرˈ خائن با آنان و ایجاد اغتشاش در جامعه، موجب طرد کامل منافقین از پیکره نظام شد، به طوری که پس از آن در ادامه دشمنی ها و اقدامات براندازانه خود با دشمنان بیرونی نظام هم پیمان شدند.

فرماندار فیروزکوه افزود: در طول هشت سال جنگ ��حمیلی ای�� گروه ها نهایت همکاری را با دشمنان در جهت منکوب کردن و ضربه زدن به نظام نوپای اسلامی اعمال داشتند که آخرین آنها، حمله مذبوحانه به برخی مناطق غرب کشور در قالب عملیاتی موسوم به ˈفروغ جاویدانˈ در روزهای پایانی جنگ و پس از پذیرفته شدن قطعنامه 598 از سوی ایران بود.

وی خاطرنشان کرد: به محض اطلاع مردم و رزمندگان ولایی و ولایتمدار ایران اسلامی از خیانت مجدد منافقین و جنایات غیر انسانی آنان در مناطق عرب کشور، به فرمان امام خمینی(ره) به طور گسترده در منطقه جنگی در قالب عملیات مرصاد حاضر شدند و ضمن وارد کردن ضربه سنگین و عقب راندن آنان، توطئه های پلیدشان را خنثی ��ردند.

افشار نادری تصریح کرد: عملیات مرصاد برگ زرین دیگری از افتخارات رزمندگان ایران اسلامی در طول سال های جنگ تحمیلی بود که جا دارد به روان پاک شهدای انقلاب، هشت سال دفاع مقدس و عملیات مرصاد درود بفرستیم که با نثار خون پاک خود، ضمن حفظ و حراست از تمامیت ارضی کشور، عزت، اقتدار و افتخار را به ایران اسلامی هدیه نمودند.

