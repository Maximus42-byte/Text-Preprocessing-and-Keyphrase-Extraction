پارلمان  عربي ايران را به محترم شمردن حق حاكميت امارات فرا خواند
قاهره -پارلمان عربي ايران را به آنچه "احترام به حقوق امارات عربي متحده و حق حاكميت اين كشور در سه جزيره تنب بزرگ ؛ تنب كوچك وابوموسي و دوري از سياست ايجاد مشكلات با كشورهاي خليج " ناميد ؛ دعوت كرد 
به گزارش ايرنا؛ علي الدقباسي رييس پارلمان عربي پس از نشست دفترپارلمان عربي با انتشار بيانيه از آنچه كه "ديدار تحريك آميز احمدي نژاد از جزيره ابوموسي " خواند؛ ابراز تنفر كرد 
  وي افزود: شركت كنندگان در نشست دفتر پارلمان عربي كه امروز در مقراتحاديه عرب در قاهره برگزار شد اعلام كردند كه همه كشورهاي عربي دركنار امارات عربي متحده در دفاع از حقوق تاريخي و حق حاكميت كامل اين كشور برسه جزيره ياد شده ؛ ايستاده اند 
  الدقباسي افزود: ديدار محمود احمدي نژاد رييس جمهوري ايران از جزيره ابوموسي احساس خشم عربي در قبال ايران را برانگيخت و اين ديدارنيرنگ هاي تهران و ادعاهاي دوستي و داشتن روابط صلح آميز با كشورهاي عربي خليج (فارس ) را برملا كرد 
  وي گفت : ايران مي داند كه امنيت عربي قابل تفكيك نيست و دوستي باكشورهاي عربي به عدم دخالت در امور داخلي اين كشورها و علاقمندي به داشتن روابط همكاري و حسن همجواري با كشورهاي خليج (فارس )؛ بستگي دارد
