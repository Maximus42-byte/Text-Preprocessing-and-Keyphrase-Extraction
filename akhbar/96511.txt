در كنفرانس "فرداي آذربايجان جنوبي" مطرح شد :لزوم جدايي آذريهاي ايران و حمايت بيشتر دولت باكو از اين روند
باكو -برگزاركنندگان كنفرانس " فرداي آذربايجان جنوبي " در
باكو با طرح ادعاهاي تجزيه طلبانه عليه ايران - بر "لزوم جدايي 
آذريهاي ايران و حمايت بيشتر دولت باكو از اين روند" تاكيد كردند 
به گزارش ايرنا - در اين نشست كه روز شنبه از سوي گروهك باصطلاح
"جبهه آزادي ملي آذربايجان جنوبي "برگزار شد - ضمن آنكه دولت ايران به 
"نقض حقوق 35 ميليون آذري ايران " متهم شد- تعدادي كتاب قومگرايانه و
چندين شماره نشريه تجزيه طلب "گونيين سسي " (صداي جنوب ) در بين شركت 
كنندگان توزيع شد 
در تصوير پشت جلد شماره پنجم  نشريه صداي جنوب ادعا شده است كه حقوق 
كودكان آذري توسط فارس ها نقض مي شود و مقام معظم رهبري ايران روي 
اين مساله سرپوش مي گذارد  
در اين كنفرانس علاوه بر فعالان گروهك هاي  تجزيه طلب داك  و جبهه 
آزادي ملي آذربايجان جنوبي و تعدادي از قومگرايان فراري از ايران -
"قدرت حسنقلي اف " - نماينده مجلس جمهوري آذربايجان - اعضاي برخي از
احزاب جمهوري آذربايجان و تعدادي از صاحبنظران اين كشور نيز حضور
داشتند  
"دولت ايران در داخل بحران "- "مسايل و چشم انداز نهضت ملي آذربايجان 
جنوبي "- "سركوب ها عليه فعالان ملي " و "خواسته هاي ما از آذربايجان 
شمالي " از جمله موضوعات سخنرانان اين كنفرانس بود  
