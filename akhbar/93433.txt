حضور 90 هزار نیروی دفاع مردمی در سوریه 
به گزارش مشرق به نقل از تسنیم،  حسین شیخ‌الاسلام مشاور امور بین‌الملل رئیس مجلس شورای اسلامی در خصوص احتمال حمله نظامی آمریکا به سوریه اظهار داشت: اگر این سؤال را بپرسیم که احتمال حمله نظامی آمریکا به سوریه وجود دارد، باید بگوییم بله؛ آمریکا در بسیاری از موارد کم‌عقلی کرده است و این کار را ممکن است انجام بدهد، ولی از نظر منطق و استدلال خیر، چنین کاری امکان‌پذیر نیست چرا که نمی‌تواند مصوبه شورای امنیت را بگیرد و چین و روسیه آن را وتو می‌کنند لذا باید این کار را مستقل انجام دهد، یع������ی آمریکا اگر می‌خواهد به سوریه حمله نظامی کند، باید این کار را با برخی کشورهای عضو ناتو انجام دهد.
وی ادامه داد: اولین چیزی که آمریکا برای حمله به سوریه نیاز دارد این است که از نظر هوایی بر این کشور برتری داشته باشد اما ضدهوایی سوریه قوی است و ناتو یک بار با فرستادن یک هواپیما و یک خلبان از ترکیه این موضوع را آزمایش کرد و ضدهوایی سوریه در این موضوع موفق عمل کرد.
مشاور امور بین‌الملل رئیس مجلس افزود: برای حمله به سوریه نیروی هوایی به‌تنهایی کافی نیست و اگر آمریکا می‌خواهد کار مؤثری انجام دهد بعد از حمله هوایی باید با استفاده از نیروی زمینی خود را تثبیت کند ��ذا با وجود 90 نیروی دفاع مردمی بسیج شده در سوریه که باعث برتری میدانی حکومت و دولت سوریه شده است و از پشتیبانی مردمی خوبی برخوردار است، بعید است که آمریکایی‌ها چنین ریسکی انجام دهند.
شیخ‌الاسلام با بیان اینکه آمریکا به‌دلیل ضعیف شدن تروریست‌ها از نظر میدانی احتمال حمله به سوریه را مطرح کرده است، گفت: قدرت چانه‌زنی تروریست‌ها کم شده و آنها مواضع خود را به‌دلیل بسیج مردمی از دست داده‌اند چرا که در هر منطقه‌ای که ارتش سوریه آنجا را پاکسازی می‌کند، در همان‌جا نیروی بسیج شکل می‌گیرد و این نیرو از برگشت تروریست‌ها به آن منطقه جلوگیری می‌کند.
"مردم مناطق آزاد��ده در سوریه نمی‌خواهند که تروریست‌ها به آن مناطق بازگشته و دوباره منطقه آنها محل درگیری میان ارتش و تروریست‌ها شود لذا مردم از نیروی بسیج مردمی پشتیبانی می‌کنند و نام آن را «نیروی دفاع مردمی» گذاشته‌اند".
وی با اشاره به اینکه گسترش نیروی دفاع مردمی موجب تثبیت مناطق پاکسازی شده توسط ارتش شده است، تأکید کرد: آمریکایی‌ها در صورت حمله به سوریه باید حساب این چیزها را بکنند و آنها نمی‌توانند به جایی که از آن آگاهی ندارند بی‌دلیل وارد شوند. از طرف دیگر موضوع سوریه برای روسیه نیز جدی است؛ تمام بنادر روسیه چند ماه در سال یخبندان است، ازاین‌رو بندر طرطوس برای روسیه بن��ر راهبردی محسوب می‌شود و توانایی موجود در سوریه از نظر رادار دفاعی با توانایی که روسیه در دریای مدیترانه به‌ویژه بندر طرطوس دارد، هماهنگ شده است و رادارهای آنها با هم هماهنگ هستند و توانایی بازدارندگی بالایی به سوریه در مقابل تجاوز هوایی می‌دهند لذا آمریکا اگر بخواهد حمله کند با حمله هوایی از پس سوریه برنمی‌آید و با حمله زمینی هم نمی‌تواند به هدف خود برسد.
مشاور امور بین‌الملل رئیس مجلس گفت: حمله آمریکا به سوریه عاقلانه نیست علی‌الخصوص که این موضوع در منطقه‌ای است که مانند بشکه باروت است و عکس‌العمل سوریه در مقابل حمله هوایی آمریکا یا ناتو غیرقابل پیش‌��ی��ی است و به‌نظر من آمریکا چنین ریسکی نمی‌کند. پس آمریکا اگر عقل داشته باشد به سوریه حمله نمی‌کند و مطرح شدن حمله آمریکا به سوریه برای روحیه دادن به معارضان است.
شیخ‌الاسلام تصریح کرد: راهبرد آمریکا این است که معارضان سوری در صحنه بمانند و بجنگند تا همه آنها کشته شوند و سوریه نیز تخریب شود.
وی درخصوص استفاده از سلاح شیمیایی در سوریه گفت: از نظر میدانی نیز ارتش سوریه در حال پیروزی است و دلیلی ندارد که از این سلاح‌ها استفاده کند.
مشاور امور بین‌الملل رئیس مجلس ادامه داد:‌ از نظر منطقی یک ارتش نمی‌تواند علیه مردم خود از سلاح شیمیایی استفاده کند ولی تروریست‌��ا از نظر میدانی کم آورده‌اند و ممکن است به سلاح شیمیایی متوسل شوند همچنین از نظر سیاسی نیاز دارند که این کار را انجام دهند چرا که در حال حذف‌شدن هستند.
شیخ‌الاسلام با اشاره به اینکه منطق تروریست‌های سوری ایجاد ترور و وحشت برای اهداف سیاسی است، تأکید کرد: تروریست‌ها اقدامات بدی را انجام می‌دهند و می‌دانند که اقدامات آنها بد است ولی آن را در فضای مجازی منتشر می‌کنند چرا که اعتقاد دارند باید مردم را بترسانند تا تابع آنها شوند و ارتش را بترسانند تا طرف آنها نیاید، در واقع روش کار آنها این است.
وی با اشاره به کشف وسایل مربوط به ساخت سلاح شیمیایی در مناطقی که تروریست��ها در آنجا مستقر هستند، گفت: تروریست‌ها در اینترنت فیلمی را پخش کرده‌اند که چگونه از سلاح شیمیایی استفاده می‌کنند لذا آنها هم سلاح شیمیایی دارند، هم آن را تبلیغ می‌کنند و هم انگیزه و منطق آن را دارند و در میدان نیز کم آورده‌اند.
مشاور امور بین‌الملل رئیس مجلس اظهار داشت: روس‌ها مدرکی را در شورای امنیت توزیع کرده‌اند که گواه از این بود که سلاح شیمیایی از منطقه‌ای که تحت کنترل ارتش است، شلیک نشده بلکه از منطقه تحت کنترل تروریست‌ها شلیک شده است؛ تروریست‌ها این کار را انجام می‌دهند چرا که می‌خواهند دخالت خارجی‌ها را در سوریه داشته باشند و آ��ریکایی‌ها نیز ��ز قبل تبلیغ کرده‌اند: اگر سلاح شیمیایی استفاده شود ما دخالت نظامی می‌کنیم. 
