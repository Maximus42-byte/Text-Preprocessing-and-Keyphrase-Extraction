کری روز شنبه در قاهره با دبیر کل اتحادیه عرب دیدار می‌کند
وزیر خارجه آمریکا روز شنبه در سفر به مصر، با «نبیل العربی» دبیر کل اتحادیه عرب دیدار و گفت‌وگو خواهد کرد.
خبرگزاری فارس: کری روز شنبه در قاهره با دبیر کل اتحادیه عرب دیدار می‌کند
به گزارش خبرگزاری فارس، «جان کری» وزیر خارجه آمریکا روز شنبه ضمن سفر به قاهره پایتخت مصر، با «نبیل العربی» دبیر کل اتحادیه عرب دیدار و گفت‌وگو خواهد کرد.
کری روز پنج‌شنبه در عربستان بود و با اعضای اتحادیه عرب و وزیران خارجه اردن، عراق و لبنان در مورد تشکیل ائتلاف علیه داعش مذاکره کرد. بنا بر اعلام وزارت خارجه آمریکا، وی از عربستان راهی آنکارا شده و از آنجا به مصر می‌رود. وی همچنین از قاهره راهی پاریس پایتخت فرانسه می‌شود.
پاریس روز دوشنبه میزبان نشست بین‌المللی بحران عراق خواهد بود. «باراک اوباما» رئیس‌جمهور آمریکا بامداد امروز (به وقت تهران) طی نطقی تلویزیونی از طرح خود برای مقابله با داعش رونمایی کرد. تسلیح گسترده مخالفان سوریه و انجام حملات هوایی داخل خاک این کشور، از اصلی‌ترین بندهای این طرح چهار بخشی است.
