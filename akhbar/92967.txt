 بولتون: نقص توافق ژنو، نبود امکان جاسوسی از ایران است
 تهران - ایرنا - یک اندیشکده نومحافظه کار و نزدیک به رژیم صهیونیستی در ادامه مخالفت های خود با توافق ژنو مدعی شد که این توافق به شدت ناقص است زیرا اجازه جاسوسی از ایران را نمی دهد!

به گزارش ایرنا ، جان بولتون عضو اندیشکده ˈامریکن اینترپرایزˈ و نماینده سابق آمریکا در سازمان ملل در دوران جرج بوش ، در مقاله ای به نواختن ساز مخالف با توافق ژنو ادامه داد و مدعی شد که این توافق در زمینه راستی آزمایی برنامه هسته ای ایران به شدت ناقص است.

در این مطلب با عنوان ˈراستی آزمایی ، ����ول خفته ای که توافق ژنو آن را نادیده می گیردˈ، آمده است: هنگامی که باراک اوباما رئیس جمهوری آمریکا ، تقویت راستی آزمایی را به عنوان یک دستاورد بزرگ توافق ژنو بین ایران و پنج عضو دائم شورای امنیت بعلاوه آلمان در بوق و کرنا می کند ، باید محتاط باشیم.

بولتون افزود: صرف گفتن اینکه توافق ژنو امکان ˈبهبود نظارتˈ را فراهم می کند ، هیچ چیز درباره محتوا ، دوام یا تاثیرگذاری آن نمی گوید. شروط مربوط به راستی آزمایی در ˈطرح مشترک اقدامˈ ژنو به شدت ناقص و ناکافی هستند.

عضو اندیشکده امریکن اینترپرایز نوشت: مساله قابل توجه اینکه این توافق مشروعیت ˈابزارهای فنی ملیˈ - عبارت ��ح��رمانه برای جاسوسی - که اول بار در معاهده ضد موشک بالستیک سال 1972 و معاهده اول ˈسالتˈ (SALT I) مورد تائید قرار گرفت را به رسمیت نمی شناسد.

بولتون ادامه داد: گردآوری اطلاعات همواره منبع اصلی راستی آزمایی آمریکا است. اما کاخ سفید تاکید می کند که پایه اصلی برای اعتماد در ارزیابی تبعیت ایران ، افزایش تلاشهای آژانس بین المللی انرژی اتمی است. درست است که آژانس کار قابل احترامی در محدوده اختیاراتش انجام می دهد و یوکیا آمانو مدیر کل آژانس نسبت به سلف خود یک نعمت است ، اما با این حال آژانس بین المللی انرژی اتمی یک سازمان اطلاعاتی و جاسوسی نیست. عملکرد اصلی آژانس راستی آزمایی ع��م انحراف مواد هسته ای در تاسیسات اعلام شده کشورهای عضو است. هنگامی که آمریکا یا دیگران اطلاعاتی در اختیار آژانس قرار می دهند این سازمان از آن اطلاعات برای ارتقای تحقیقات خود استفاده می کند. اما از آنجا که ماموران مخفی در مقر آژانس در وین حضور ندارند ، آژانس به تنهایی بعید است که بتواند نقض توافق ژنو توسط ایران را کشف کند.

نماینده آمریکا در سازمان ملل در دولت جنگ طلب جرج بوش ، در ادامه سیاه نمایی درباره توافق هسته ای ژنو ، با ادعای ضمنی وجود سایت های هسته ای اعلام نشده در ایران نوشت: در حقیقت ، غیبت محض شروطی درباره تشدید راستی آزمایی سایت های اعلام نشده ایران ، نشان می دهد که طرح مشترک اقدام ژنو تا چه حد در زمینه راستی آزمایی ناقص است. طرح مشترک اقدام اوباما در زمینه راستی آزمایی در پارچین ، سایر تاسیسات نظامی و اعلام نشده و برنامه موشک بالستیک فعال و در حال رشد ایران ، کاملا ساکت است.

بولتون در پایان مدعی شد: توافق ژنو سرتاسر اشتباه است و حتی شروط سست مربوط به راستی آزمایی بدترین نقص های این توافق نیست.



**هدف ایرنا از انتشار این نوع مقالات اندیشکده ها ، اطلاع رسانی درباره نگرش این اتاق های فکر است و انتشار این مقاله ها الزاما به معنای تایید محتوای آنها نیست.
