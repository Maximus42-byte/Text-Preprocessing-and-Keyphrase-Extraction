انديشکده مطالعات راهبردي:آمريکا به جاي تغيير نظام روي ارتباط با تبعيدي‌هاي ايران سرمايه‌گذاري کند
يک انديشکده آمريکايي در گزارشي جديد از دولت آمريکا خواسته لفاظي‌هاي مداخله‌جويانه در امور داخلي ايران مانند تغيير رژيم را کنار بگذارد و به جاي آن روي ارتباط با تبعيدي‌هاي ايران سرمايه‌گذاري کند.
 به گزارش خبرگزاري فارس، انديشکده «مرکز مطالعات راهبردي و بين‌المللي» در گزارشي که به تازگي منتشر کرده رقابت ايران را در چهار حيطه تحريم‌ها، انرژي، کنترل تسليحات و تغيير رژيم مورد بررسي قرار داده است.
در اين گزارش روش‌هايي که اعمال تحريم‌هاي ضد ايراني آمريکا باعث شده‌اند فرايندهاي رقابت بين ايران و آمريکا از پاييز سال 2011 که آژانس بين‌المللي انرژي اتمي گزارش تازه‌اي درباره برنامه هسته‌اي ايران منتشر کرد، دستخوش تغيير شوند مورد بررسي قرار گرفته است.
در اين گزارش آمده ايران از پاييز سال 2011 به تهديدهاي خود از جمله بستن تنگه هرمز ادامه داده و آمريکا و متحدانش هم دامنه تحريم‌ها را افزايش داده‌اند.در اين گزارش ضمن ارائه شرحي مبسوط از تحريم‌هاي آمريکا و اتحاديه اروپا تصريح شده هنوز مشخص نيست تحريم‌ها بتوانند در تغيير دادن آرمانهاي هسته‌اي ايران موفق شوند يا رقابت ايران و آمريکا بر سر تسليحات هسته‌اي و امنيت در منطقه را به به اتمام برسانند.
علي‌رغم اين، چنانکه در گزارش 203 صفحه‌اي اين انديشکده ادعا شده، چيزي که روشن است اين است که فشارهاي آمريکا براي اعمال تحريم‌هاي بيشتر عليه ايران بر اقتصاد آن کشور تأثير گذاشته‌اند.در گزارش انديشکده مطالعات راهبردي به انتخابات رياست جمهوري ايران هم اشاره و ادعا شده انتخاب حسن روحاني، رئيس جمهور منتخب ايران، نتيجه تحريم‌هاي غرب بوده است.
علي‌رغم اين، در ادامه اين گزارش، آمده مشخص نيست که آيا «رئيس جمهور اندکي معتدل‌تر ايران» تغييري در روابط با غرب به وجود خواهد آورد يا صرفاً مواضع پيشين را ادامه خواهد داد.در گزارش اين انديشکده از کشورهاي آمريکا، انگليس، فرانسه، آلمان و ساير متحدان آمريکا خواسته شده ايران را مهار کرده و آن را منزوي کنند. در عين حال، در آن تصريح شده است: «اما فشار بر ايران با تحريم‌هاي بيشتر و انزواي بين‌المللي ممکن است تهران را به سمت گزينه‌هاي راهبردي ديگري هدايت کند.»
در توضيح اين گزينه‌هاي راهبردي آمده است: «تهديدهاي ايران به بستن تنگه هرمز و آزمايش‌هاي موشکي آشکار اين کشور شاهدي بر اين هستند که ايران مي‌تواند به اين فشارها به گونه‌اي پاسخ دهد که باعث درگيري‌هاي طولاني مدت شود.»
اين گزارش مي‌افزايد: «تهران ممکن است از تهديدهاي نظامي، مانورهاي نظامي و اعمال فشار بر قيمت‌هاي جهاني نفت به عنوان روش محتملي براي کاهش تحريم‌ها و يا خريد زمان براي برنامه هسته‌اي و موشکيش استفاده کند.»انديشکده مطالعات راهبردي تأکيد کرده ايران در حال تقويت نيروهاي موشکي‌اش است و به طور مداوم توانمندي‌هايش در جنگ متقارن را به گونه‌اي افزايش مي‌دهد که بتواند حملات متعددي را پايه‌ريزي کند.
ايران، همچنين با ادامه تقويت نيروهاي قدس، سرويس‌هاي اطلاعاتي و ديپلمات‌ها به دنبال تشکيل محوري از قدرت است که سوريه، عراق و لبنان را شامل مي‌شود.در عين حال، انديشکده مطالعات راهبردي به دولت آمريکا پيشنهاد مي‌کند از لفاظي‌هاي دخالت‌جويانه مانند گزينه‌هاي تغيير رژيم اجتناب کنند و «به جاي آن از ارتباطات راهبردي با رانده‌شدگان از ايران حمايت کنند.» 
پيشنهاد ديگر اين انديشکده اين است که آمريکا از حمله‌هاي پيشگيرانه احتمالي اسرائيل به ايران جلوگيري کند زيرا «حمله اسرائيلي‌ها نه تنها موجب دور شدن مردم ايران از حکومت يا برنامه هسته‌اي نخواهد شد، بلکه موجي از ملي‌گرايي و حمايت از حکومت در ايران به راه خواهد انداخت.»در پايان اين گزارش نتيجه‌گيري شده که آمريکا، متحدان عربي‌اش و اسرائيل ممکن است به نقطه‌اي برسند که مجبور شوند بين گزينه حمله پيشگيرانه يا تشکيل ائتلافي براي مهار ايران، يکي را انتخاب کنند.
در اين گزارش مبسوط نتيجه گرفته شده هيچ يک از اين دو گزينه ايده‌آل نيستند و تشکيل کمپيني براي مهار ايران، به رقابتي ادامه‌دار بر سر تحريم‌ها، صادرات انرژي و کنترل تسليحات منجر خواهد شد.
