فارين پالسي:6 مزيت اتخاذ ديپلماسي در قبال ايران؛ از درآمدزايي تا حل بحران سوريه 
استاد دانشگاه هاروارد و از بنيانگذاران مکتب رئاليسم تدافعي با اشاره به 6 مزيت اتخاذ ديپلماسي در قبال ايران درآمد زايي، پايان يخ روابط واشنگتن و تهران و همکاريهاي منطقه اي به خصوص در حل بحران سوريه را از جمله مهمترين آنها برشمرد.
فارين پالسي در گزارشي به قلم "استفان والت" نوشت: مذاکرات درباره برنامه هسته اي ايران همچنان با سرعت در حال انجام است و کاخ سفيد از شماري از اعضاي جنگ طلب در کنگره انتقاد مي کند که چرا ادعا مي کنند دولت آمريکا در حال رايزني با ايران بوده و تهران در اين مدت بي سر و صدا به پيشبرد روند هسته اي خود پرداخته است.
به نوشته استفان والت، البته يکي از ويژگي هاي قابل توجه توافق اخير درباره برنامه هسته اي ايران تمايل طرفين براي پرداختن به نتايج منفي مختلف بود، بطوريکه توجه کمتري به نقاط قوت اين توافق داشتند.
فارين پالسي در ادامه مي نويسد: اگر طرفين نکات مثبت اين توافق يعني داشتن روابط کاملا متفاوت با ايران را ناديده بگيرند، در حقيقت ارزش واقعي ديپلماسي را درک نکرده اند و احتمال بسيار کمي وجود دارد که در مسير مذاکرات همزمان با سخت تر شدن چانه زني ها باقي بمانند.
اين نظريه پرداز آمريکايي در ادامه مي نويسد: افراد حامي ديپلماسي هشدار مي دهند که شکست براي رسيدن به يک توافق جامع باعث مي شود تا برنامه هسته اي ايران غير قابل کنترل شود و حتي احتمال اين وجود دارد که آمريکا هيچ گزينه اي را به جز استفاده از گزينه نظامي نداشته باشد.
به نوشته استفان والت، اين افراد همچنين مخالف اعمال تحريم هاي جديد عليه ايران در حال حاضر بوده و تاکيد مي کنند چنين رويکردي مي تواند در مسير مذاکرات اختلال ايجاد کرده و مي توان اينگونه تصور کرد که واشنگتن موضع مناسبي را در قبال تهران اتخاذ نمي کند.
استفان والت استاد دانشگاه هاروارد بر اين باور است: افرادي که با احتي��ط از ديپلماسي سخن مي گويند و خواهان استفاده از گزينه نظامي عليه ايران هستند، همواره هشدار مي دهند که تهران از جريان مذاکرات براي توسعه برنامه هسته اي خود استفاده کرده و نگرانند که ايران از اين فرصت براي ساخت بمب اتمي استفاده کند.
شرکتهاي آمريکايي به خاطر تحريم ها عليه ايران از سرمايه گذاري سودآور در اقتصاد اين کشور محروم شده اند و ايالات متحده مجبور به پرداخت مبلغ بيشتر براي نفت و گاز خود است
استفان والت به نکات مثبت مذاکرات غرب با تهران درباره برنامه هسته اي ايران پرداخته و مي نويسد: زمانيکه مي خواهيم درباره مزايا و معايب ديپلماسي صحبت کنيم، نبايد تنها به جنبه هاي منفي شکست مذاکرات توجه کرد و جنبه هاي مثبت موفقيت در جريان مذاکرات را نيز بايد در نظر گرفت که در اينجا منظور نه تنها احتمال محدود کردن برنامه هسته اي ايران بلکه قرار گرفتن روابط واشنگتن و تهران در مسيري بسياري متفاوت است که "ايپک" را بسيار نگران مي کند.
وي در ادامه درآمد زايي را يکي از جنبه هاي مثبت اتخاذ ديپلماسي در قبال ايران معرفي کرده و مي نويسد: اولين و مهمترين مزيت اين است که ديپلماسي مي تواند باعث درآمد زايي براي آمريکا شود.
استفان والت معتقد است: آمريکايي ها براي نفت و گاز پول بيشتري را پرداخت مي کنند زيرا نفت ايران به بازارهاي جهاني عرضه نمي شود و شرکتهاي آمريکايي به خاطر تحريم ها عليه اين کشور از سرمايه گذاري سودآور در اقتصاد ايران محروم شده اند.
اين استاد روابط بين الملل مي گويد: به عنوان نمونه، مي توان شرکت آمريکايي کونکو را مثال زد که در سال 1995 امتياز انعقاد قرارداد نفتي با ايران را دريافت کرد و تهران نيز در تلاش براي نشان دادن تمايل خود براي داشتن روابط بهتر با واشنگتن بود اما بيل کلينتون در پي فشارهاي ايپک اين قرارداد را لغو کرد.
استفان والت مي نويسد: دومين جنبه مثبت، ذوب يخ روابط آمريکا و ايران و همکاريهاي منطقه اي خواهد بود و ديپلماسي اين امکان را فراهم مي کند تا دو کشور در زمينه هاي مود توجه منافع خود با ��کديگر همکاري کرده و جبهه متحدي را تشکيل دهند.
وي معتقد است: از جمله اين موارد مي توان به ثبات در افغانستان، جلوگيري از قدرت گرفتن مجدد طالبان، قاچاق مواد مخدر در آسياي مرکزي و حل بحران سوريه اشاره کرد.
استفان والت به سومين جنبه مثبت ديپلماسي در قبال ايران مي پردازد و مي نويسد: داشتن ارتباط بهتر با ايران نيز ممکن است بهترين راه براي مقابله با مسائلي باشد که در آن منافع ايالات متحده و ايران همگام نيست که از جمله اين موارد مي توان به حمايت تهران از حزب الله و موضع آن در مناقشه اسرائيل و فلسطين اشاره کرد.
اين استاد روابط بين الملل با اشاره به چهارمين جنبه مثبت رويکرد د��پلماسي در قبال ايران مي نويسد: با توجه به آنکه بيش از نيمي از جمعيت ايران زير 35 سال هستند، اتخاذ ديپلماسي و تداوم مسير گفتگوها باعث مي شود تا ايراني ها راحت تر به آمريکا سفر کرده و امکان تحصيل براي آنها در ايالات متحده بيشتر فراهم شود.
استفان والت پنجمين مزيت رويکرد ديپلماتيک را داشتن روابط بهتر با ايران مي خواند که مي تواند باعث تحقق دموکراسي در خاورميانه شود.
اين استاد روابط بين الملل در پايان مي نويسد داشتن روابط بهتر با ايران مي تواند باعث افزايش نفوذ ايالات متحده در منطقه شود و توازن قدرت هدف راهبردي آمريکا در خاورميانه است.


