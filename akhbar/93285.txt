اسرائيل مي‌خواهد جنگ به راه اندازد؟
رهبران رژيم صهيونيستي ماه مه اعلام كردند كه "بزرگترين ائتلاف تاريخ" اين رژيم را تشكيل دادند، شايد اين مساله به نوبه خود اهميت چنداني نداشته باشد اما وقتي به تاريخ تشكيل اين رژيم مي‌نگريم مي‌بينيم كه ائتلاف ميان گروه‌ها و احزاب مختلف اسرائيلي تنها در دو حالت انجام مي‌شود؛ يا عزم براي آغاز جنگ و يا تصميم براي اصلاحات گسترده‌ در امور داخلي.

به گزارش خبرگزاري دانشجويان ايران (ايسنا) مركز مطالعات استراتژيك عربي در مقاله‌اي تحت عنوان "ائتلاف جنگ نتانياهو" به بررسي تشكيل بزرگترين ائتلاف تاريخ رژيم صهيونيستي پرداخته است: شايد براي برخي از تحليلگران سياسي مسائل اسرائيل عجيب باشد كه با وجود اختلاف‌هاي عميق و گسترده‌اي كه ميان گروه‌هاي سياسي و احزاب فعال در اسرائيل وجود دارد مقامات اسرائيلي به توافق براي تشكيل بزرگترين ائتلاف خود رسيده‌اند.

در تاريخ اسرائيل تشكيل چنين ائتلاف‌هايي بسيار نادر است كه تنها در دو حالت اين امر اتفاق مي‌افتد؛ اول براي ورود اسرائيل به جنگ‌هاي بزرگ منطقه‌اي و دوم براي مقابله با چالش‌هاي گسترده داخلي.

تشكيل دولت ائتلافي چهار بار در تاريخ اسرائيل اتفاق افتاده كه اولين بار آن‌ها در زمان نخست‌وزيري لوي اشكول، سومين ن��ست‌وزير اسرائيل بوده است كه در سال 1967 رياست دولت را بر عهده داشت و جنگ‌هاي سال 1967 اسرائيل با اعراب را با خشونت هر چه تمام‌تر اداره كرد.

دومين باري كه در تاريخ اسرائيل دولت ائتلافي تشكيل شد در زمان نخست‌وزيري گلدا ماير، چهارمين نخست‌وزير اسرائيل بود كه اين شخص به توسل به اقدامات خشونت‌آميز عليه اعراب مشهور بود و تاكيد داشت كه بايد خشونت را با خشونت پاسخ گفت.

ماير در سال 1973 جنگ بزرگ اسرائيل با اعراب را به راه انداخت و به دليل افراط‌گري‌هاي وي در آغاز جنگ، كميته رسيدگي به مسائل جنگ اسرائيل، وي را مسئول خسارت‌هاي وارده دانست كه اين امر باعث استعفا�� ماير بعد از جنگ شد.

بعد از دو جنگ بزرگ اسرائيل، دولت ائتلافي دو بار ديگر تشكيل شد كه هر دوي اين دولت‌ها براي رويارويي با انتفاضه‌هاي اول و دوم فلسطينيان روي كار آمد.

حالا بزرگترين دولت ائتلافي اسرائيل با ائتلاف سران اصلي اين رژيم يعني بنيامين نتانياهو، نخست‌وزير، ايهود باراك، وزير جنگ و شائول موفاز، معاون نتانياهو تشكيل شده است و تقريبا تمامي جريان‌هاي موجود در سرزمين‌هاي اشغالي اعم از راست‌گراها،‌ چپ‌گراها،‌ جريان‌هاي افراطي و جريان‌هاي ميانه‌روي يهودي در آن حضور دارند.

تحولات منطقه اعم از انقلاب‌هاي صورت گرفته در كشورهاي عربي و موج بيداري پس از آن، درگيري‌ها در سوريه و به نوعي تضعيف جريان مقاومت فلسطيني، موقعيت حزب‌الله لبنان با توجه به تحولات سوريه و نيز جنجال‌هاي غرب عليه برنامه هسته‌اي ايران، همگي دست در دست هم داده تا گمان جنگ‌افروزي مجدد مقامات رژيم صهيونيستي در منطقه قوت بگيرد.

پايگاه اينترنتي "عرب 48" نيز با توجه به تحولات منطقه و مسائل جاري در سرزمين‌هاي اشغالي دلايل تشكيل چنين دولتي با حضور تمامي گروه‌هاي اسرائيلي را در پنج مساله اساسي خلاصه كرده است:

اول، مسائل خارجي پيش روي رژيم صهيونيستي و احتمال ورود اين رژيم به جنگ‌هاي منطقه‌اي است. پرونده هسته‌اي ايران و تلاش اسرائيل براي ممانعت از آنچه كه "دستيابي ايران به سلاح هسته‌اي" مي‌نامد، يكي از مهم‌ترين دلايل تشكيل دولت ائتلافي ميان گروه‌هاي مختلف اسرائيلي است كه اين امر آمادگي اين رژيم را براي ورود جنگي تمام عيار عليه ايران بالا مي‌برد.

در بخش تهديدهاي خارجي، انقلاب‌هاي بهار عربي و روي كار آمدن نظام‌هاي سياسي جديد در برخي از كشورهاي منطقه كه حامي مقاومت هستند نيز انگيزه‌ را براي تشكيل ائتلافي ميان اسرائيلي‌ها و كنار گذاشتن اختلافات تا حد زيادي بالا برده است.

دومين دليلي كه مي‌توان براي تشكيل بزرگترين ائتلاف سياسي ميان گروه‌هاي اسرائيلي در نظر گرفت اختلافات به وجود آمده درخصو�� قانون خدمت وظيفه و ��عتراض‌هاي گسترده‌اي است كه در ميان محافل اسرائيلي نسبت به اين قانون به وجود آمده است.

مقامات صهيونيستي بر اين باورند كه تنها يك دولت ائتلافي با حضور تمام گروه‌هاي سياسي مي‌تواند با اعتراض‌هاي ناشي از وجود اين قانون و پيامدهاي ايجاد اصلاحات در آن مقابله كند.

سومين چالش پيش روي صهيونيست‌ها مساله شهرك‌سازي‌هاي اسرائيل و مخالفت‌هاي بين‌المللي با اين پديده است. به گونه‌اي كه رژيم صهيونيستي چاره‌اي جز عقب‌نشيني از برخي مناطقي كه به زور آن‌ها را تصرف كرده، ندارد كه اين امر نيز باعث اعتراضات گسترده در درون سرزمين‌هاي اشغالي مي‌شو��.

اسرائيلي‌ها مجبورند براي پاسخ‌گويي به افكار عمومي جهان و نيز كاهش فشارهاي بين‌المللي از برخي پروژه‌هاي شهرك‌سازي خود در اراضي فلسطيني چشم‌پوشي كنند كه اين مساله علاوه بر فشارهاي اقتصادي باعث فشارهاي سياسي دروني عليه دولت حاكم مي‌شود و يك دولت ائتلافي گسترده بهتر مي‌تواند در مقابل اين فشارها دوام بياورد.

چهارمين دليل براي تشكيل دولت ائتلافي در سرزمين‌هاي اشغالي احتمال آغاز انتفاضه سوم توسط فلسطيني‌ها است؛ به گونه‌اي كه اين احتمال تا حد زيادي اسرائيلي‌ها را به تكاپو انداخت تا به خواسته‌هاي فلسطينيان در زمينه‌هاي مختلف پاسخ مثبت دهند كه عقب‌نشيني صهيونيست‌ها در مقابل خواست اسراي فلسطيني از موارد عمده آن است.

كسري بودجه تشكيلات خودگردان فلسطين و وخيم شدن اوضاع اقتصادي در سرزمين‌هاي فلسطيني نيز احتمال اعتراض‌هاي گسترده ميان فلسطينيان را بالا برده و اين مساله آمادگي هر چه بيشتر دولت رژيم صهيونيستي را براي مقابله با هر نوع تهديد احتمالي مي‌طلبد و چه بسا ائتلاف نتانياهو، موفاز و باراك بهترين گزينه براي مقابله با انتفاضه فلسطينيان است.

پنجمين بحراني كه صهيونيست‌ها را به كنار گذاشتن اختلاف‌ها و ايجاد چنين ائتلافي واداشته، اعتراض‌هاي يهوديان ساكن در سرزمين‌هاي اشغالي است كه به دليل بيكاري، وضعيت بد مالي و بحران مسكن در سال گذشته ميلادي دست به اعتراض‌هاي گسترده زدند كه مي‌شود گفت در تاريخ رژيم صهيونيستي اين اعتراض‌ها بي‌سابقه بود. اين اعتراض‌ها دولت نتانياهو را بر آن داشته كه از بودجه دستگاه‌هاي نظامي رژيم صهيونيستي بكاهد تا بتواند به گونه‌اي با بحران مالي خود روبه‌رو شود و اين مساله به نوبه خود باعث اعتراض نظاميان و جريان‌هاي افراطي اسرائيلي شد و نتانياهو براي فرو نشاندن اين اعتراض‌ها چاره‌اي جز تشكيل دولت ائتلافي با حضور تمام گروه‌هاي سياسي نداشت.

با همه اين سخنان با توجه به تاريخ رژيم صهيونيستي و تشكيل ائتلاف‌ها براي ورود به جنگ‌هاي منطقه‌اي و بين‌المللي اين احتم��ل قوت مي‌گيرد كه سران اين رژيم يا در حال آمادگي خود براي آغاز جنگي بزرگ در خاورميانه هستند و يا مي‌خواهند با دادن امتيازهايي به كشورهاي عربي اختلاف‌هاي خود با اعراب را پايان دهند و "صلح در خاورميانه" را برقرار كنند. 

