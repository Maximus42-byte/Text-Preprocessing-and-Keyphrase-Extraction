يونگه  ولت :هدف تهديدات جنگي اسرائيل تاثيرگذاري بر نشست بروكسل است
برلين - روزنامه آلماني يونگه ولت در مطلبي با اشاره به برگزاري نشست 
نمايندگان گروه 1+5 در بروكسل به منظور بررسي روند مذاكرات آتي هسته 
اي با ايران -نوشت : تهديدات جنگي اخير نخست وزير اسرائيل با هدف تحت تاثير
قرار دادن اين نشست مطرح شده است  
به گزارش ايرنا-در مطلب اين نشريه آلماني كه با عنوان " تهديدات جنگي 
اسرائيل "- به قلم كنوت ملنتين سرمقاله نويس يونگه ولت نوشته شده -آمده 
است :درست يك ماه بعد از برگزاري انتخابات در ايران و انتخاب رييس 
جمهور جديد و درحالي كه نمايندگان گروه طرف مذاكره با تهران قرار است در
بروكسل درمورد روند مذاكرات هسته اي آتي تبادل نظر كنند-بنيامين 
نتانياهو بار ديگر تهديدات جنگي خود را عليه ايران از سر گرفته است  
اين مطلب با اشاره به مصاحبه اخير نخست وزير رژيم صهيونيستي با تلويزيون 
سي  بي  اس آمريكا و تكرار ادعاهاي دوباره عليه برنامه هسته اي ايران 
و تهديد به حمله نظامي عليه اين تاسيسات -مي افزايد: نتانياهو جامعه بين 
المللي را متهم كرده است كه درك درستي از ضرورت رسيدگي به مسئله هسته 
اي ايران ندارد بلكه تحت تاثير تحولات سوريه و مصر قرار گرفته و برنامه 
اتمي ايران را فراموش كرده اند 
به نوشته اين روزنامه -نتانياهو همچنين سياست ها و اقدامات آمريكا براي 
جلوگيري از دستيابي ايران به سلاح اتمي را ناكافي دانسته و معتقد است كه 
انتخاب حسن روحاني موجب تغيير اساسي در سياست هاي ايران  نخواهد شد به 
همين خاطر ضروري است كه تحريم ها تشديد شده و آمريكا نيز نشان دهد كه 
آماده اقدام نظامي عليه اين كشور است  
ملنتين نوشت : نخست وزير اسرائيل سعي كرده با اين سخنان تند و دور از
انتظار-نشست نمايندگان گروه 1+ 5 را كه قرار است روز سه شنبه براي 
برنامه ريزي درمورد دور جديدي از مذاكرات هسته اي در بروكسل برگزار
شود-   تحت تاثير خود قرار دهد 
اين مطلب مي افزايد:گروه مذاكره كننده غرب كه بدون ماموريت مجمع 
عمومي سازمان ملل مدعي است از طرف  جامعه جهاني صحبت مي كند-متشكل 
از 5 كشور عضو دائم شوراي امنيت و آلمان است و بنا به گزارش هاي 
رسانه ها قرار است مذاكرات با ايران را در ماه سپتامبر دوباره از سر
گيرد 
يونگه ولت همچنين مي افزايد: در رابطه با ايران نيز انتظار مي رود كه 
گروه مذاكره كننده اين كشور دستخوش تغيير شده و با تركيب جديدي وارد
دور بعدي گفتگو ها شود 
اين روزنامه آلماني در ادامه با اشاره به گزارش رسانه هاي آمريكايي -
مدعي شده است : واشنگتن به زودي سلاح هايي به اسرائيل ارسال خواهد كرد
كه مي تواند درحمله نظامي عليه ايران مورد استفاده قرار گيرد-از جمله 
هواپيماهايي كه قادرند مدت زمان زيادي پرواز كرده و در آسمان سوخت 
گيري كنند و همچنين هواپيما هايي كه مي توانند كماندوهاي نظامي مورد
نياز براي حمله به اهداف مورد نظر در ايران را جابجا كنند 
