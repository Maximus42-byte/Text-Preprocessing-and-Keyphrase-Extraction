يک عضو بلند پايه آيپک: لابي صهيونيستي هم جنگ با ايران احمقانه مي داند 
ک عضو لابي صهيونيستي در امريکا که پيش از اين به اتهام جاسوسي براي اسراييل بازداشت شده بود، در اولين اظهارات علني خود تاکيد کرد آيپک به دنبال جنگ با ايران نيست. بنابر گزارشي که شبکه تلويزيوني PBS منتشر کرده، کيت وايزمن در تازه ترين اظهارات خود گفته است: «ايپک هم اکنون تلاش ندارد درگيري با ايران ايجاد کند، زيرا جنگ با ايران، احمقانه ترين چيزي است که من تا بحال شنيدم». وايزمن يکي از دو نفري است که در در سال 2005 به اتهام ارائه اطلاعات سري امريکا به اسراييل با��داشت شدند اما اکنون از هر دوي آنها رفع اتهام شده است. در آگوست 2005 ميلادي دو لابي کننده ايپک به نام هاي استيو روزن و کيت وايزمن در امريکا به اتهام ارائه اطلاعات سري امريکا به ديپلمات هاي اسرائيلي و به ژورناليست ها محاکمه شدند. اين دو نفر متهم شده بودند که تلاش داشتند با استفاده از اين اطلاعات محرمانه دولت امريکا به طرزي غيرقانوني بر سياست خارجي امريکا در قبال ايران تأثير بگذارند. اين در حالي است که بنا بر گزارش رابرت دريفوس در نشريه نشين مورخ 22 خرداد 1390،  در سال 2009 ميلادي اين پرونده از هم فروپاشيد و وزارت دادگستري امريکا تمامي اتهامات خود را پس گرفت.  وايزمن در ادا��ه اظهارات خود به دريفوس گفته است: «من بيم آن داشتم که اگر جنگي ميان امريکا و اسرائيل از يک سو، و ايران از سوي ديگر درگيرد، اين فاجعه اي بزرگ خواهد بود، که احتمالاً يهوديان امريکايي در نهايت مقصر در بوجود آوردن آن قلمداد خواهند شد»

