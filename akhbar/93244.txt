فرمانده سپاه الغدیر:
افراد مدعی ایمان که ولایت فقیه را قبول ندارند دشمن نظام هستند

یزد - ایرنا - فرمانده سپاه الغدیر گفت : کسانی که ادعای ایمان، برپایی نماز و عدم سوء استفاده از بیت المال می کنند و به عادل بودن شهرت دارند اما ولایت فقیه را قبول ندارند، در واقع دشمن نظام هستند.
[افراد مدعی ایمان که ولایت فقیه را قبول ندارند دشمن نظام هستند]

به گزارش خبرنگار ایرنا ، سردار اکبر فتوحی در جمع هیأت عاشقان ولایت شهرستان ابرکوه اظهار داشت : ملت در حماسه 9دی وقتی احساس کردند که به دین، قرآن، اصل نظام، قانون اساسی، توهین شد وارد عر��ه شدند .

وی گفت: آمریکا تصور نکند که با روی آمدن دولت یازدهم چراغ سبزی به نمایش در آمده است چرا که مردم همان مردم دوران جنگ و 9 دی بوده که با حضوری گسترده در جبهه حق علیه باطل و پشتیبانی از رزمندگان خطوط دشمن را درهم شکستند .

فتوحی ادامه داد: آمریکا باید بداند که نگاه بیرون به داخل ایران توسط مردم سرکوب می شود و ملت قوی و مبارز ایران هرگز اجازه نمی دهد کسی از داخل ایران برای حل مشکلات به خارج از ایران چشم بدوزد.

فرمانده سپاه الغدیر با تاکید بر اینکه فتنه گران عامل اصلی در طراحی کودتا هستند، اظهار داشت: فتنه گران شامل شخصیت هایی هستند که نه تنها ولایت فقیه را قبول ندارند بلکه در هیچ محکمه ای نیز حضور نیافته اند،اما ملت ما هوشیار است و اجازه ورود به اینگونه افراد نخواهند داد .

فتوحی با بیان اینکه اعلام در جریان سال 88 تقلب یک بهانه برای براندازی نظام بود، تصریح کرد: فتنه گران با عنوان تقلب به صحنه آمدند تا با این بهانه رئیس جمهوری بر سرکار بیاید که فرصت برای برنامه ریزی در راستای براندازی نظام داشته باشند اما با روشنگری های رهبر معظم انقلاب دروغشان برملا شد.

فرمانده سپاه الغدیر استان یزد گفت : مردم با بصیرت باید متوجه باشند که براندازی نظام در حقیقت بهانه ای برای نابودی دین اسلام، قرآن، پیامبر و امام زمان(عج) است.

فتوحی ادامه داد : در جریان فتنه 88، حمایت علنی اوباما رئیس جمهور آمریکا، هیأت دولت و کنگره آمریکا از فیسبوک و تویتر و فتنه گران با انتشار اعلامیه هایی به وضوح مشاهده شد در حقیقت برنامه این بود که آنچه بر سر سوریه آمده است در ایران نیز اتفاق بیافتد .

وی با اشاره به عناصر خلق حماسه عظیم 9 دی گفت: در تحقق حماسه 9 دی، دو عنصر دینداری و حضور به موقع و گسترده مردم در صحنه موثر بود.

فتوحی اضافه کرد : مردم با هدف حمایت از دین ، در برابر فتنه قد علم کردند و این حرکت حماسی شد و امروز نیز روز 9 دی باید گرامی داشته شود تا هم بینش مردم نسبت به اهداف دشمن افزایش یابد و هم جلوی ایجاد فتنه های د��گر گرفته شود.

ف��مانده سپاه الغدیر استان یزد تصریح کرد: مقام معظم رهبری و مردم، چندین ماه با سران فتنه مدارا کردند اما آنها باز دست برنداشته و تحرکات جدیدی را آغاز کردند .

فتوحی به سخنان اخیر برخی از سران فتنه اشاره کرد و اظهار داشت: نقشه های امروز دشمن، اجرای یک کودتا در قالب بدست گرفتن خبرگان رهبری ، تصاحب پست های مهم کشوری و کرسی های نمایندگی مجلس در آینده توسط مجریان داخلی است که اعتقادی به ولایت فقیه ندارند.

وی گفت: آگاه باشید که اگر در زمان حضرت علی (ع) قرآن ها بر سر نیزه رفت، امروز دشمنان شخصیت ها را بر سر نیزه می برند و با این ترفند مردم را گمراه می کنند .

این مسئول تاکید کرد: کسانی که ادعای ایمان، برپایی نماز و عدم سوء استفاده از بیت المال می کنند و به عادل بودن شهرت دارند اما ولایت فقیه را قبول ندارند، در واقع دشمن نظام هستند.

فرمانده سپاه الغدیر خاطرنشان کرد: مسئولان داخلی کشور نیز آگاه باشند که آنچه مشکلات ایران را تاکنون حل کرده است، اتکا به خود و بکارگیری استعدادهای داخلی بوده است، لذا اجازه نمی دهیم کسانی در ایران نگاهشان به بیرون باشد تا دیگران بیایند و مشکلات ما را حل کنند، ما همانطور که رهبر انقلاب فرمودند، هیچ اعتمادی به آمریکا نداریم، آمریکا باید بداند نگاه های خارجی به داخل ایران سرکوب می شود. 

