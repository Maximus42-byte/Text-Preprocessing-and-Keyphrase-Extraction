وال  استريت ژورنال :فرمانده جاسوسي ايران ؛ رهبري مبارزه با تحركات آمريكا در منطقه رادارد
تهران -وال استريت ژورنال نوشت : در اوج آتش كينه وعداوت ميان آمريكا
و ايران ؛ سرلشكر "قاسم سليماني " فرمانده جاسوسي ايران قرار دارد كه 
مديريت همه تلاش هاي جمهوري اسلامي براي گسترش نفوذ خود در خارج از كشور
و مسحور كردن غرب را برعهده دارد 
روزنامه وال استريت ژورنال روز چهارشنبه در گزارشي به قلم "جي 
سولومون " و " سيوبان گورمان " مطلب زير را راجع به فرمانده "نيروي 
قدس " سپاه پاسداران انقلاب اسلامي به چاپ ��سانده است :
"هرچند تشخيص اينكه درون ماشين سياسي ايران چه مي گذرد؛ كاري است بس 
دشوار؛  اما از اهميت نقشي كه ژنرال سليماني در امور داخلي سوريه 
ايفا مي كند هويداست كه اين ژنرال مهمترين چهره هدايت كننده سياست 
ايران است  
ژنرال سليماني فرمانده يكان نخبه برون مرزي "سپاه پاسداران " ايران 
موسوم به "نيروي قدس " در ماه ژانويه سفري محرمانه به دمشق داشت تا با
"بشار اسد" رييس جمهور اين كشور كه معمار اصلي سركوب خونين قيام "بهار
عرب " در آن كشور است ديدار داشته باشد 
در آن ديدار؛ ژنرال سليماني ضمن تاكيد بر دوستي نزديك تهران با دمشق 
با ارسال كمك هاي نظامي بيشتر به سوريه موافقت كرد 
در ماه فوريه ؛ مسئولان آمريكايي چهار فروند هواپيماي جت ايراني حامل 
مهمات به سوريه را توقيف كردند  از آن طرف ؛ دولت "اوباما" هم روز
يكشنبه اعلام كرد كه ارسال تجهيزات مخابراتي به اپوزيسيون سوريه را
آغاز خواهد كرد و كشورهاي عرب هم وعده پرداخت حقوق به جنگجويان 
اپوزيسيون سوريه را اعلام نمودند "
وال استريت ژورنال مي افزايد:
"به گفته مقامات برجسته امريكايي و عرب ؛ ارعاب و ريختن خون سربازان 
آمريكايي در سالهاي گذشته در عراق به دستور ژنرال سليماني انجام 
گرفته است  
"نيروي قدس " يكاني متشكل از سربازان وجاسوسان در خارج از مرزهاي 
ايران است و كار حمايت از گروههاي جنگجو عليه اسرائيل شامل "حزب الله "
و "حماس " از جمله وظايف آن است  
اسرائيل همواره "نيروي قدس "را عامل يك سلسله توطئه هاي ترورعليه 
ديپلماتهاي اسرائيلي شناخته است و آمريكا هم علنا" ايران را مسئول 
يك رشته ترورها و به خصوص "نيروي قدس " را عامل آنها معرفي كرده است  
اكتبر گذشته ؛ وزارت دادگستري امريكا ژنرال سليماني را طراح اصلي نقشه 
ترور سفير عربستان در رستوراني در واشنگتن معرفي كرد   ايران اين اتهام 
را رد مي كند 
اعتقاد مقامات آمريكايي اين است كه همه عملياتهاي "نيروي قدس " در خارج 
از كشور تحت امر ودستور سليماني انجام مي شود  آنها "نيروي قدس " را
مسئول بمب گذاريهاي اخير در تايلند وهن�� وهمچنين طرحهاي سوء قصد در
آذربايجان معرفي كرده اند 
سليماني  55 ساله با صورتي ريش دار و پيراهن كاري بدون يقه و يا
يونيفورم نظامي به تن ؛ داراي چهره اي آرام است  
مسئولان اطلاعاتي آمريكا و انگليس ؛ زندگي شخصي وي را با "كارلا" ارباب 
جاسوسي شوروي سابق در سري داستانهاي "جان لو كاره " مربوط به دوران 
"جنگ سرد" قابل مقايسه مي دانند   هردوي اين ژنرالها اربابان جهاني 
شطرنج بوده و هدف هردو كند كردن پيشرفت آمريكا و صف آرايي در كنار
دشمنان آمريكا بوده است  
ژنرال سليماني به دفعات مستقيما"  با طراحان نظامي امريكا مكاتبه 
داشته است   او در اوائل سال 2008 ؛ پيامي از طريق "احمد چلبي "
سياستمدار عراقي  به ژنرال "ديويد پترائوس " فرمانده وقت نظاميان 
امريكايي در عراق ارسال كرد و درآن توضيح داد:" ژنرال پترائوس ؛ شما
بايد متوجه اين موضوع باشيد كه اين منم ؛ قاسم سليماني ؛ كه سياست 
ايران را با رعايت مصالح عراق ؛ لبنان ؛ غزه و افغانستان تعيين مي كنم 
احراز مقام رهبري "نيروي قدس " كه بازوي بين المللي سپاه پاسداران انقلاب 
اسلامي ايران است ؛ وظايف بسيار ممتاز و ويژه اي را بردوش او نهاده 
است   طيف تنوع اين وظايف بسيار گسترده است : انجام عمليات اطلاعاتي ؛
ديپلماتيك ؛ استراتژي سياست خارجي ؛ فرماندهي ميدان رزم و احتمالا"
طراحي ترور 
"ريچارد كلارك " فرمانده مبارزه ب�� تروريزم در دولت هاي "بيل 
كلينتون " و "جورج بوش " در خصوص سليماني مي گويد:" از نظر من ژنرال 
سليماني يك نابغه شيطاني در پشت همه فعاليتهاي  "نيروي قدس " و پروژه 
گسترش نفوذ ايران است  "
ژنرال سليماني در خانواده اي فقير دراستان كرمان واقع در جنوب شرقي 
ايران متولد شده است   كرمان استاني است كه دولت مركزي ايران قدرت 
مطلقه قانوني چنداني بر آن ندارد  در اين ناحيه قدرت قبائل محلي 
چشمگير است  
قاسم سليماني در جواني ؛ قبل از آنكه به سپاه پاسداران بپيوندد؛
مشاغل ساختماني داشت   سپاه پاسداران شاخه خدمات مسلحانه رژيم جمهوري 
اسلامي براي تحكيم ايدئولوژي رژيم است  
وي در "سپاه پاسدا��ان " وارد "نيروي قدس " شد  سابقه و تجربيات او
مقدمات كار را براي عملياتهاي آتي او در جوامع قبيله اي نشين كشورهاي 
عراق وافغانستان مهيا ساخت  

