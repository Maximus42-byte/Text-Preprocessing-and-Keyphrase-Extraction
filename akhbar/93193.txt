سرمایه گذاری سهام شرکت امین توان آفرین سازبه بازنشستگان نیروهای مسلح 
وی از پرداخت سود تضمینی 20 درصدی به سهامداران خبر داد و بیان کرد: پیشکسوتان با گذشت 3 ماه ازدریافت اوراق سهام می توانند با مراجعه به دفاتر خدمات الکترونیک ساتا در سراسر کشور سهام را به قیمت روز خرید و فروش کنند.

مدیرعامل ساتا اظهار داشت: واگذاری سهام به بازنشستگان و ساماندهی آن احتیاج به زیر ساخت های لازم داشته و این امر با تشکیل موسسه توانمندسازی بازنشستگان نیروهای مسلح و فعالیت های مسئولین و کارکنان موسسه تحقق یافت.

سردار سرتیپ پاسدار حسین دقیقی یادآور شد: بابت مطالبات ناشی از پاداش پایان خدمت بازنشستگان قبل از سال 79 و قانون مدیریت خدمات کشوری به ترتیب 450 میلیارد تومان و هزار و600 میلیارد تومان به بازنشستگان پرداخت شده است.

وی با بیان اینکه 300 هزار فرزند بیکار در بین خانواده بازنشستگان نیروهای مسلح وجود دارد اظهار داشت:یکی از فعالیت ساتا طرح جامعه توانمندسازی است که با واگذاری وام های توانمندسازی و ایجاد بسترهای اشتغالزایی فرزندان می توانیم در راستای تقویت بنیه اقتصادی خانواده ها گام برداریم

مدیرعامل ساتا با اشاره به اینکه ماهانه مبلغ 50 هزار ریال از حقوق بازنشستگان جهت عضویت در صندوق بازنشستگی نی����وهای مسلح کسر می شود بیان کرد:این صندوق علاوه بر .واگذاری سهام به بازنشستگان در راستای پرداخت وام های مهیشتی به افراد عضو صندوق و وام توانمند سازی به پیشکسوتان به منظور اشتغالزایی آنان و فرزندانشان فعالیت می کند که در این خصوص تاکنون 140 میلیارد تومان وام معیشتی و بیش از 100 میلیارد تومان وام توانمندسازی به پیشکسوتان و خانواده آنان پرداخت شده است.

سردار سرتیپ پاسدار حسین دقیقی با بیان اینکه هدف عمده فعالیت های اقتصادی ساتا تقویت و توسعه بنیه صندوق بازنشستگی نیورهای مسلح خدمات ارائه شده به جامعه هدف و توانمندسازی و اشتغالزایی بازنشستگان و فرزندان آنان است در خصوص نحوه فعالیت های بخش اقتصادی ساتا ،اظهار داشت :عمده فعالیت های بخش اقتصادی ساتا از طریق شرکت سرمایه گذاری غدیر در هشت محور نفت و گاز ،ساختمان ،سیمان ،مالی و تجاری ،آی تی،فولاد،حمل و نقل و صنایع دریایی انجام می شود و همچنین شرکت سرمایه گذاری ساتا نیز در حوزه نفت و گاز ساختمان و دیگر زمینه ها فعالیت خود را انجام می دهد.

وی در خصوص ویژگی ها و چشم انداز ترسیم شده ساتا بیان کرد:سیاست هایی چون دانش محوری ،نوآوری ،مشارکت محوری ،مشتری مداری،چابک سازی و حذف تصدی گری ار جمله ویژگی ها و چشم انداز ترسیم شده ساتا است.

سردار سرتیپ پاسدار حسین دقیقی تأکید کرد:ارائه خدمات در ساتا بر اساس اصل مشارکت آحاد جامعه هدف تحقق یافته و می یابد .

مدیرعامل ساتا نظام تأمین اجتماعی را انجام فعالیت های بیمه ای ،حمایتی و امدادی با رعایت مسادل اعتقادی و شرعی این جامعه عنوان و تصریح کرد:

تأمین نیازهای درمانی خانواده بزرگ 5 میلیون نفری تحت پوشش سازمان بیمه خدمات درمانی نیروهای مسلح و خدمات و تسهیلات معیشتی ،حمایتی و بیمه 650 هزار سرپرست خانواده و افراد تحت تکفل آنان مأموریت اصلی ساتا است.

سردار سرتیپ پاسدار حسین دقیقی از تشکیل نهادهای فرعی و اصلی ساتا در 5 لایه در راستای توسعه شبکه های غیر حاکمیتی خبر داد و بیان کرد:سازمان بیمه خدمات درمانی ،بازنشستگی و بیمه نیروهای مسلح و شرکت سرمایه گذاری ساتا جزء نهادهای اصلی سازمان و ادارات کل استانی و شهرستانی در 110 نقطه در سراسر کشور ،موسسات ساتا(حمایت و امداد،سروش منزلت،تأمین و توسعه خدمات رفاهی نوید،پارس تأمین نوید رایانه ،ایثارگران و حمایت از رزمندگان ،پژوهش و تحقیقات ،اطلاع رسانی و صندوق تعاون و سرمایه گذاری مسکن بازنشستگان نیروهای مسلح)،دفاتر خدمات الکترونیک ساتا و شعب و نمایندگیهای شرکت بیمه کوثر در هزار نقطه در سراسر کشور جزء نهادهای فرعی و لایه های ساتا محسوب می شود.

وی افزود:شرکت های بیمه کوثر و سرمایه گذاری غدیر جزء حوزه های نفوذی ساتا محسوب می شوند که سازمان را در راستای دستیابی به مأموریت هایش مساعدت می کنند.

وی همچنین به ارائه گزارش عملکرد سازمان در حوزه های مختلف پرداخت و گفت: سال گذشته در بخش مسكن 480 ميليارد تومان وام با تسهيلات بانكي توسط صندوق تعاون مسکن و سرمایه گذاری به بازنشستگان نیروهای مسلح پرداخت کردیم. تاكنون 12 هزار واحد مسكوني ساخته شده يا در حال ساخت است و 6391 واحد به بازنشستگان واگذار شده و بقيه در حال تحويل است و پيش‌بيني مي‌كنيم كه حداكثر تا پايان ماه آينده، 2361 واحد ديگر به افراد واگذار شود.

سردار سرتیپ پاسدار حسین دقيقي در ادامه به اجراي طرح منزلت بازنشستگان نيروهاي مسلح در سراسر كشور اشاره كرد و گفت: در اين طرح تمامي خدمات رفاهي، حقوقي و مصرف بازنشستگان مكانيزه مي‌شود. در حال حاضر اين طرح به صورت پايلوت در 15 استان كشور اجرايي شده و تا پايان امسال پس از رفع اشكال توسط بانك عامل، بازنشستگان در سراسر كشور از كارت منزلت برخوردار مي‌شوند.

مديرعامل ساتا همچنين به كارت سلامت الكترونيك اشاره كرد و گفت: مراحل اجراي اين طرح عملياتي شده و از آغاز سال 93، كارت الكترونيكي درمان جايگزين دفترچه‌هاي خدمات درماني مي‌شود.

وي با اشاره به اينكه بنا بر قانون مصوب مجلس در سال 91 هزينه 100 درصدي درمان جانبازان بالاي 70 درصد توسط بنياد شهيد و زير 70 درصد توسط سازمان���هاي مربوطه تقبل مي‌شد، اظهار كرد: هم اكنون نيز براي خود جانبازان زير 70 درصد كليه هزينه‌هاي درمان رايگان است و قرار است در سال آينده بسته خدمتي براي خانواده‌هاي آنها تعريف شود كه همانند فرد جانباز 100 درصد هزينه‌هاي درمانشان رايگان شود.

وي همچنین افزود: بنابراين اميدواريم در سال 93 هزينه‌هاي درمان خانواده تحت تكفل جانبازان زير 70 درصد را به صورت 100 درصدي تحت پوشش قرار دهيم.

مديرعامل سازمان تامين اجتماعي نيروهاي مسلح با بيان اينكه در شش ماهه اول سال 49 ميليارد تومان غرامت از طريق اين سازمان به بيمه‌ها پرداخت شده است، گفت: تا پايان سال پرداخت غرامت بيمه‌ها به 100 ميليارد تومان مي‌رسد و قصد داريم در اين زمينه 400 ميليارد تومان نيز خدمات ارائه دهيم.

سردار سرتیپ پاسدار حسین دقيقي همچنين از افزايش ميزان غرامت فوت بازنشستگان از سقف سه به 25 ميليون تومان خبر داد و عنوان كرد: تا پيش از اين تنها براي زير سن 70 سال غرامت فوت پرداخت مي‌شد اما هم اكنون اين موضوع به بالاي 70 سال نيز تسري پيدا كرده

وي با اشاره به اينكه در 10 سال گذشته 150 هزار پرونده خسارت بيمه‌اي پرداخت شده است، گفت: مبلغ 400 ميليارد تومان در 10 سال گذشته مربوط به خسارت بيمه‌اي اين پرونده‌ها بوده است.

وي افزود:‌ در سال 92 براي 6500 پرونده شاغلين 16 ميليارد تومان و براي 4400 پر��ن��ه بازنشستگان 17 ميليارد تومان خسارت بيمه‌اي پرداخت شده است.

به گفته مديرعامل سازمان تامين اجتماعي نيروهاي مسلح، سالانه به طور ميانگين 100 ميليارد تومان براي شاغلين و بازنشستگان خسارت درمان پرداخت مي‌شود.

سردار سرتیپ پاسدار حسین دقيقي به افزايش نرخ فزاينده خدمات سازمان تامين اجتماعي نيروهاي مسلح از سال 82 اشاره كرد و گفت: خدمات ارائه شده توسط اين سازمان در سال 89، 250 ميليارد تومان، در سال 91، 320 ميليارد تومان و در سال 92 حداقل 350 ميليارد تومان خواهد بود كه از محل سود ناشي از فعاليت‌هاي اقتصادي سازمان تامين اجتماعي پرداخت شود.

وي در ادامه با بيان اينكه در حوزه خد��ات مجموعا 1457 ميليارد تومان به بازنشستگان خدمت ارئه شده است، گفت:‌ در حوزه خدمات درماني نيز 1700 ميليارد تومان خدمت به بازنشستگان ارائه شده است.

مديرعامل سازمان تامين اجتماعي نيروهاي مسلح با بيان اينكه 290 هزار نفر بابت پاداش قبل از سال 79 مطالبات دريافت كرده‌اند، گفت: ميزان اين مطالبات به 450 ميليارد تومان پرداختي رسيده است. در مورد قانون مديريت خدمات كشوري نيز به 400 هزار نفر از افراد تحت شمول 1600 ميليارد تومان مطالبه پرداخت شده است.

وي در مورد طرح برون سپاري خدمات از طريق نهادهاي فرعي نيز خاطر نشان كرد: يكي از مهمترين فعاليت‌هاي سازمان تامين اجتماعي نيروه��ي مسلح كه سبب رضايت مندي بسيار بالايي در جامعه هدف مي‌شود، طرح برون سپاري خدمات است كه در اين رابطه قبلا جامعه تحت پوشش مان مي‌توانستند به 110 نقطه مراجعه كنند اما هم اكنون مي‌توانند از حدود 1000 دفتر خدمات الكترونيك در سطح كشور بهره مند شوند.

سردار سرتیپ پاسدار حسین دقيقي در ادامه به طرح كرامت به عنوان نظام نوين بازنشستگان نيروهاي مسلح اشاره و بيان كرد: اين طرح بر اساس قانون برنامه پنجم توسعه است و در آستانه تقديم به دولت از طريق ستاد كل نيروهاي مسلح است، چرا كه نياز به مصوبه مجلس دارد.

وي در مورد اين طرح ادامه داد: اين طرح سبب خودكفايي صندوق‌هاي بازنشستگي نير��هاي مسلح شده، وابستگي از دولت را قطع مي‌كند و مهمتر از همه اينكه بر مبناي حقوق پرداخت شده نيست بلكه بر مبناي كسور دريافتي است و ضمانت را براي حقوق بازنشستگان ايجاد مي‌كند.

وی با اشاره به اينكه اگر نرخ رشد حقوق را سالانه 10 درصد در نظر بگيريم در سال 1404 ميزان حقوق پرداختي‌مان 40 هزار ميليارد تومان و در سال 1417، 60 هزار ميليارد تومان مي‌شود.

مديرعامل سازمان تامين اجتماعي نيروهاي مسلح با بيان اينكه 300 هزار فرزند بيكار در بين بازنشستگان نيروهاي مسلح وجود دارد، اظهار كرد: يكي از فعاليت‌هاي مهم صندوق‌هاي بازنشستگي طرح جامع توانمندسازي است كه با واگذاري سهام در راست��ي اشتغالزايي فرزندان طراحي مي‌شود و سبب تقويت بنيه اقتصادي صندوق‌ها و توسعه خدمات آنها مي‌شود.

به گفته سردار سرتیپ پاسدار حسین دقيقي در برخي از كشورها 80 درصد دارايي‌هاي كشور در اختيار صندوق‌هاي بازنشستگي است كه در آمريكا نيز اين رقم معادل 55 درصد است، بنابراين صندوق‌هاي بازنشستگي بايد زيرساخت‌هاي خود را فراهم كرده و خصوصي پروري را افزايش دهند.

مدير عامل سازمان تامين اجتماعي نيروهاي مسلح در مورد حوزه گردشگري در اين سازمان نيز خاطر نشان كرد: 20 مركز گردشگري در سطح كشور داريم و در راستاي طراحي موسسات خدمات رفاهي در سال جاري 100 ميليارد تومان براي اين موضوع بودجه د�� نظر گرفته‌ايم.

وي در مورد ميزان بدهي‌هاي دولت به اين سازمان نيز تصريح كرد: دولت دو نوع بدهي به اين صندوق دارد كه بدهي اول مربوط به مطالبات افراد است كه حدود 5000 ميليارد تومان مي‌شود و بدهي ديگر در ارتباط با بازسازي صندوق‌ها و خودكفايي آنهاست.

سردار سرتیپ پاسدار حسین دقيقي ادامه داد:‌ در دو سال گذشته هيچ رقمي در ارتباط با بدهي‌هاي سازمان تامين اجتماعي نيروهاي مسلح به اين سازمان پرداخت نشده، هرچند در سال جاري رقمي معادل 4000 ميليارد تومان را براي صندوق‌هاي بازنشستگي در نظر گرفته‌اند كه از اين ميزان رقمي را نيز به سازمان تامين اجتماعي نيروهاي مسلح ا��تصاص مي��دهند.
