رژیم صهیونیستی برای اردن نیروگاه هسته‌ای می‌سازد
همكاري اردن و رژيم صهيونيستي براي ساخت نيروگاه هسته اي
العالم - یک کارشناس اردنی از ساخت نیروگاه‌های هسته‌ای در خاک این کشور با مشارکت رژیم صهیونیستی خبر داد.
به گزارش پایگاه خبری العالم، "سفیان التل" کارشناس محیط زیست و مشاور ارشد برنامه توسعه سازمان ملل متحد در گفت وگو با روزنامه اماراتی الخلیج با انتشار مستنداتی، از طرح احداث نیروگاه هسته ای مشترک میان اردن و رژیم صهیونیستی پرده برداشت.
وی اظهار داشت: نیروگاه های درحال ساخت در اردن مقدمه ای برای ساخت 4 نیروگاه دیگر با هماهنگی رژیم صهیونیستی هستند.
التل تاکید کرد: صدور هرگونه تکذیبیه از سوی دولت اردن، تلاشی تکراری برای نفی حقیقت است، زیرا پیش از این نیز طرح های مشترک در زمینه های آب، برق و گاز هم توسط دولت اردن و رژیم صهیونیستی تکذیب شد، اما پس از مدتی مشخص شد که حقیقت داشته است.
