همکاری جاسوسی اسرائیل با برخی کشورهای عربی      
علی کرمی- پایگاه رسمی نظامیان ارتش اسرائیل، موسوم به "بیسم"، از همکاری اطلاعاتی و جاسوسی رژیم صهیونیستی با برخی کشورهای عربی و منطقه خبر داد.
	
ارتش رژیم صهیونیستی با انتشار اسنادی درباره همکاری امنیتی اسرائیل و برخی از کشورهای عربی از جمله عربستان و بحرین ، اعلام کرد ماموران سازمان جاسوسی اسرائیل (موساد) برای کسب اطلاعات از فعالیت های هسته ای ایران ، با دستگاه اطلاعاتی عربستان تماس مستقیم داشتند. درهمین زمینه ، "مئیر داگان" ، رئیس پیشین موساد به عربستان سفر کرده بود .
بر اساس این اسناد ، مسئولان عربستان در سال 1982 با حضور دهها نیروی ارتش اسرائیل در آب های ساحلی عربستان موافقت کردند . بهانه این حضور ، تحقیق درباره انفجار یک فروند کشتی حامل موشک در برخورد با مین دریایی در دریای سرخ بود . عربستان در این زمینه به درخواست مستقیم آمریکا با ارتش اسرائیل همکاری کرد .
رژیم اسرائیل همچنین با امارات عربی متحده و رژیم مغرب همکاری نظامی دارد . به همکاری های جاسوسی و نظامی اسرائیل با کشورهای منطقه ، نام جمهوری آذربایجان را هم باید اضافه کرد.
با تشکیل رژیم غیرقانونی اسرائیل در منطقه خاورمیانه در سال 1948 ، امنیت این رژیم ، همواره دغدغه اصلی صهیونیست ها و حامیانشان در غرب ، به ویژه آمریکا بوده است. اسرائیل به بهانه تهدید امنیتی خود همکاری های مخفی گسترده جاسوسی را در دستور کار خود قرار داده است . اسناد و مدارک موثق نشان می دهد رژیم صهیونیستی به روش های مختلف از جمله اجیر کردن عوامل فریب خورده و نصب دستگاه های جاسوسی ، از کشورهای حامی مقاومت اسلامی در منطقه ، جاسوسی می کند.
هدف صهیونیستیها از جاسوسی ، تقویت امنیت شکننده رژیم است که خواب را از چشمان مدعیان حاکمیت بر نیل تا فرات ، ربوده است. رژیم اسرائیل در حالی ادعای "اسرائیل بزرگ" از نیل تا فرات را دارد که حتی در تامین امنیت فلسطین اشغالی ، با همه کمک حامیان غرب���� و عرب خود ، با مشکلات اساسی رو به رو است.
ارتش رژیم صهیونیستی در برابر گروه های مقاومت در شمال و جنوب فلسطینی ، در تنگنای شدیدی قرار دارد. تحرکات ارتش اسرائیل هر بار در جنوب و شمال فلسطینی اشغالی با واکنش قاطع جنبش مقاومت اسلامی فلسطین(حماس) و حزب الله لبنان رو به رو شده است.
با توجه به ناکامی رژیم صهیونیستی در بعد نظامی ، گزینه جاسوسی بیش از پیش مورد توجه رژیم صهیونیستی قرار گرفته است. رخنه در صفوف گروه های مقاومت اسلامی فلسطین و لبنان و همکاری جاسوسی با برخی کشورهای عربی منطقه از جمله عربستان ضد ایران ، تاکنون نتوانسه صهونیست ها را به اهداف خود برساند.
تجربه ��ا�� تاریخی نشان می دهد همکاری جاسوسی با اسرائیل ، تضمین کننده منافع طرف مقابل نیست و رژیم اسرائیل همواره با همکاری جاسوسی ، از برخی کشورهای عربی استفاده ابزاری کرده است . همکاری های گسترده نظامی و جاسوسی رژیم عربستان و رژیم اسرائیل در بحران سوریه هم نتوانست رویاهای این دو رژیم را به واقعیت تبدیل کند . عوامل بحران ساز در سوریه از ابتدا کلید پایان بشار اسد ، رئیس جمهوری این کشو را زدند اما با گذشت سه سال از بحران سوریه،پیامد حضور تروریست ها در این کشور ، حصار امنیتی عربستان و اسرائیل را متزلزل تر کرده است.
