امریکا، قرارداد فروش ۱۱ میلیاردی تجیزات نظامی را با قطر امضا کرد
به نقل از خبرگزاری آسوشیتدپرس؛ چاک هاگل، وزیر دفاع امریکا و حمد بن علی العطیه، همتای قطری وی روز دوشنبه در پنتاگون این قرارداد فروش را امضا کردند.
تاریخ انتشار : سه شنبه ۲۴ سرطان ۱۳۹۳ ساعت ۱۰:۳۵
وزارت دفاع امریکا قرارداد فروش ۱۱ میلیارد دالر تجهیزات نظامی را با کشور قطر امضا کرد.
به گزارش خبرگزاری جمهور؛ تجهیزات نظامی از قبیل چرخبال های جنگی و تسلیحات دفاع هوایی می باشد.
به نقل از خبرگزاری آسوشیتدپرس؛ چاک هاگل، وزیر دفاع امریکا و حمد بن علی العطیه، همتای قطری وی روز دوشنبه در پنتاگون این قرارداد فروش را امضا کردند.
جان کربی، سخنگوی وزارت دفاع امریکا در بیانیه‌ای اعلام کرد: امضای این قرارداد فروش تاکیدی بر روابط قدرتمند میان امریکا و قطر در حوزه امنیتی و دفاعی است و ما همکاری‌های دوجانبه خود را در کنار طیف گسترده‌ای از عملیات‌های نظامی ارتقا خواهیم داد.
این در حالی است که وزیر دفاع قطر در ماه دسامبر با سفر چاک هاگل به دوحه توافق همکاری دفاعی ۱۰ ساله را با امریکا امضا کرد که موجب ادامه فعالیت نیروهای امریکایی مستقر در قطر از جمله در مرکز عملیات‌های هوایی مشترک در پایگاه هوایی العدید قطر می‌شود.
