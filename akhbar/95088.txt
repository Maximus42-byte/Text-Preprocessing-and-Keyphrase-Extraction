كلينتون  از ادامه تحريم هاي آمريكا عليه ايران خبر داد
تهران - وزير خارجه آمريكا اعلام كرده است كه كشورش به تحريم هاي خود عليه ايران ادامه خواهد داد 
به گزارش بي بي سي ؛ هيلاري كلينتون ؛ وزير خارجه آمريكا در مصاحبه مطبوعاتي در برزيل گفت : باوجوديكه ايران براي دور دوم مذاكرات دربغداد آماده مي شود؛ اما آمريكا به تحريم هاي خود عليه اين كشور ادامه مي دهد 
كلينتون در همين خصوص تصريح كرد كه مسئوليت اصلي بر عهده ايران است كه نشان دهد درباره مذاكرات و برنامه اتمي خود جدي است  
وزير امور خارجه آمريكا ��ر ادامه خاطر نشان كرد: "ما هم طبق عملكردآنها واكنش نشان مي دهيم  "
به گزارش بي بي سي كلينتون اين سخنان را در واكنش به اظهارات علي اكبر صالحي ؛ وزير امور خارجه ايران كه روز دوشنبه گفته بود اگر غرب گام مثبتي بردارد ايران هم كمك خواهد كرد تا مسئله اتمي سريع تر حل 
شود؛ مطرح كرده است  .كلينتون در همين خصوص گفت : "آمريكا آماده همكاري متقابل است اما نه درحال حاضر "وزير امور خارجه آمريكا  گفت : "من به عمل در برابر عمل معتقدم  "كلينتون همچنين يادآور شده است كه ايران بايد نگراني هاي جامعه بين المللي را نسبت به برنامه اتمي خود از بين برد 
وي در همين خصوص تصريح كرد: "ما بايد شاهد باشيم كه ايران به طور جدي تمام ابهام هاي هسته اي موجود را از بين خواهد برد "
