
تحليل  راديو فردا درباره رضايت آژانس از نحوه اجراي توافق موقت اتمي 
پايگاه اينترنتي راديو فردا نوشت : براساس تازه ترين 
گزارش آژانس بين المللي انرژي اتمي پيرامون نحوه اجراي توافق موقت اتمي -
كه از آن به عنوان برنامه اجرايي مشترك نيز ياد مي شود- ايران به 
عمده تعهدات خود از جمله قرار دادن تمام سانتريفيوژهاي تكميل شده و يا
در دست تكميل زير نظارت آژانس و همچنين رقيق سازي اورانيوم 20 در صدي 
عمل كرده است  
به گزارش ايرنا- اين پايگاه خبري در يادداشتي به قلم رضا تقي زاده با
عنوان تحليلگر سياسي �� مسايل ايران - افزود: بر پايه گزارش هاي پيشين 
بانك مركزي ايران - آمريكا و جامعه اروپا نيز اجراي بي وقفه تعهدات 
مندرج در توافق موقت را ادامه داده و تا كنون ضمن آزاد سازي دو قسط
از پرداخت هاي نقدي به ارزش قريب به يك ميليارد دلار- تسهيلات تجاري 
مندرج در توافق موقت را نيز در اختيار جمهوري اسلامي قرار داده اند 
اگر چه گزارش آژانس حاكي از تاخير در تبديل نيمي از اورانيوم 20 درصد
غني سازي شده در اختيار ايران به اكسيد اورانيوم است - اما به نظر مي 
رسد مشكلات فني در اجراي اين تعهد عامل موثر تاخير بوده و نه سرپيچي 
تعمدي در اجراي آن  
توافق موقت اتمي كه در تاريخ 20 ژانويه سال جاري ��يان ايران و گروه 1
+5 به امضاء رسيد داراي زمان شش ماهه اجرايي است و مذاكرات تكميلي 
قرار است به نهايي ساختن تعهدات متقابل منجر شود 
ايران اميدوار است نهايي ساختن توافق موقت به عادي ساختن تجارت خارجي -
مبادلات بانكي و بخصوص بازگشت صادرات نفت خام ايران به دوران پيش از
اعمال تحريم هاي يكجانبه منجر شود و آمريكا انتظار دارد در اجراي طرح
مشترك - خطر تبديل شدن ايران به يك نيروي نظامي اتمي را خنثي سازد 
در زمان امضاء توافق موقت ايران 206 كيلوگرم اورانيوم با غلظت 20 در
صد در اختيار داشت و تاكنون 74 كيلوگرم از اين ذخيره را تا سطح 5 در
صد رقيق سازي كرده است  
علاوه بر آن - ايران بيش از 31 كيلوگرم گاز اورانيوم 20 در صد غني سازي 
شده خود را به اكسيد اورانيوم تبديل كرده   تا 20 ژانويه سال جاري 
ايران حدود 450 كيلوگرم اورانيوم با غلظت 20 در صد توليد و تدريجا
بخشي از آنرا به داوطلبانه به اكسيد اورانيوم تبديل كرده بود 
از اين لحاظ تا زمان پايان عمر توافق موقت ايران اكسيد اورانيوم كافي 
براي مبادرت به يك آزمايش اتمي را در اختيار خواهد داشت - با اين شرط
كه قادر به شود اكسيد اورانيوم را به گاز و گاز اورانيوم 20 در صدي 
را افزايش غلظت دهد  چنين تجهيزاتي ظاهرا هنوز در اختيار ايران نيست  
راديو فردا با اشاره به اينكه گزارش تازه حاكي از دسترسي روزانه و
بدون وقفه بازرسا�� آژانس به تاسيسات غني سازي فردو و نطنز است - ادامه 
داد: نكته كاملا حائز اهميت در گزارش - تاييد دسترسي آژانس به كارگاه 
هاي مونتاژ سانتريفيوژها و انبارهاي ذخيره سازي آنها است  
ايران تاكنون از افشاي محل  توليد قطعات و كارگاه هاي مونتاژ و انبار
سانترفيوژها با استناد بر تعهدات محدود ان  پي  تي خودداري مي كرد 
در اختيار داشتن آمار موتورهاي محرك سانترفيوژ هاي نوع تازه و قديمي -
آژانس را از داشتن ظرفيت بالقوه ايران براي غني سازي مطلع مي سازد  از
اين لحاظ دسترسي به كارگاه هاي توليد و مونتاژ و همچنين انبارهاي نگه 
داري آنها پيش از نهايي ساختن توافق موقت يك پيش شرط پايه محسوب مي شد 
در مجموع گزارش تازه آژانس كه قرار است ماهانه تا 20 ژوئيه تكرار
شود- حاكي از رضايت خاطر از اجراي تعهدات ايران در چارچوب توافق 
موقت است و ادامه اين روش بي ترديد عامل موثري در راه غالب آمدن بر
مشكلات حل نشده در راه حل نهايي ساختن توافق موقت  خواهد بود 

