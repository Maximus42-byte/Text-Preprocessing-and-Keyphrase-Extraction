معاریو: عقب نشینی اسرائیل از مخالفت با غنی سازی ایران 
یک روزنامه چاپ تل آویو خبر داد اسرائیل تحت تاثیر تحولات منطقه ای به دنبال عقب نشینی از مواضع قبلی و پذیرش غنی سازی ایران است. 
 همزمان با آغاز مرحله نهایی مذاکرات هسته ای میان ایران و گروه 1+5 برای دست یابی به توافق نهایی هسته ای در وین، اسرائیل هم تلاش های خود را برای جلوگیری از این توافق یا اعمال تغییراتی در متن این توافق آغاز کرده است. 
روزنامه اسرائیلی معاریو اضافه کرد: "یوفال اشتاینتز" وزیر امور استراتژیک اسرائیل در هفته جاری با نمایندگانی از دولت آمریکا دیدار می کند. هد�� از این دیدار ایجاد تغییراتی در بندهایی از متن توافق نهایی ایران و 1+5 است. 
این هیات اسرائیلی قرار است به فرانسه، انگلیس و آمریکا سفر کند.
وین پایتخت اتریش از این هفته میزبان مذاکرات فشرده و سرنوشت ساز میان ایران و گروه 1+5 برای کسب توافق نهایی هسته ای است.
پایان تیرماه آخرین مهلت 6 ماهه ای است که قبلا دو طرف برای دست یابی به توافق نهایی، تعیین کرده بودند.
تا پیش از این کشورهای 1+5 با هر گونه غنی سازی ایران مخالفت می کردند اما پس از انتخاب حسن روحانی به ریاست جمهوری ایران در سال گذشته، 1+5 با تغییر موضع اش، غنی سازی ایران را پذیرفت.
هم اکنون بخش مهمی از مذاکرات ایران و 1+5 ب�� سر تعداد سانتریفیوژهای ایران و کیفیت غنی سازی این کشور است.
معاریو اضافه کرد: وزیر اسرائیلی تلاش می کند درخواست های اسرائیل درباره تعداد و کیفیت سانتریفیوژها و غنی سازی اورانیوم ایران را منتقل کند. 
در هیات اسرائیلی نمایندگانی از سازمان اطلاعات و امنیت خارجی اسرائیل (موساد)، اطلاعات و امنیت نظامی اسرائیل (امان) و شورای امنیت ملی و وزارت امور خارجه این رژیم حضور دارند. 
برخی منابع خبری هم می گویند اسرائیل علاوه بر این قرار است از تصمیم خود درباره منع داشتن هر گونه سانتریفیوژ و غنی سازی اورانیوم عقب نشینی کند. 
به نوشته معاریو، اسرائیل قصد دارد در ملاقات های خود م��ضعی را ارائه کند که نسبت به مواضع قبلی تل آویو، انعطاف پذیری داشته باشد. 
براساس این خبر، اسرائیل از موضع سرسختانه قبلی خود درباره مخالفت با غنی سازی ایران و داشتن سانریفیوژ عقب نشینی می کند و با داشتن 200 تا 300 سانتریفیوژ برای ایران موافقت خواهد کرد.
یک منبع آگاه اسرائیلی به مذاکرات هسته ایران و گروه 1+5 هم گفت: اسرائیل نگران است در مذاکرات هسته ای، تعداد سانتریفیوژهای ایران افزایش یابد و به تهران اجازه داده شود چند هزار سانتریفیوژ خود را حفظ کند. 
وزیر امور استراتژیک اسرائیل در مذاکراتش البته موضع رسمی بنیامین نتانیاهو نخست وزیر این رژیم درباره نابودی همه سانتریفیوژها ایران و برچیدن غنی سازی این کشور را مطرح و دنبال خواهد کرد. او تلاش می کند کشورهای غربی را متقاعد سازند به مانند مسئله سلاح شیمیایی سوریه و برنامه اتمی لیبی، با ایران هم تعامل شود. 
کشورهای غربی در این دو پرونده بر برچیدن کامل برنامه سلاح شیمیایی سوریه و اتمی لیبی اصرار داشتند و آن را اجرا کردند. 
وزیر اسرائیلی همزمان با این موضع گیری، قصد دارد در مذاکراتش با مقامات غربی موضع کمتر سختگیرانه ای را نیز درباره توافق موقت ژنو داشته باشد. 
منابع آگاه اسرائیلی می گویند: عقب نشینی اسرائیل درباره غنی سازی ایران و پذیرش آن، به دلیل نگرانی های تل آویو از نزدیکی روابط ��یران و آمریکا در پرونده عراق است. 
برهمین اساس، کابینه نتانیاهو نگران است در نتیجه تحولات منطقه ای و جهانی، اسرائیل خارج از میدان بازی قرار بگیرد و در نهایت بدون در نظرگرفتن منافع اسرائیل، توافق هسته ای با ایران عملی شود.
برپایه همین انگیزه، اسرائیل به دنبال تاثیر گذاری بر توافق هسته ای آتی میان ایران و 1+5 حتی به صورت اندک و جلوگیری از شکست دیپلماتیک است که می تواند به روابط واشنگتن - تل اویو آسیب بزند.
اسرائیلی ها نیز تلاش می کنند رویکرد جدید خود را با استناد به سخنان  در برابر پرونده هسته ای ایران را توجیه کنند. 
