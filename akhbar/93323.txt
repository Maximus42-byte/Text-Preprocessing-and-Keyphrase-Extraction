روسای موساد و سرویس اطلاعات عربستان در بروکسل دیدار می‌کنند     
 به گزارش گروه بین الملل خبرگزاری تسنیم به نقل از پایگاه خبری المصری الیوم؛ مرکز مطالعات امنیت ملی اسرائیل امروز اعلام کرد: بروکسل پایتخت بلژیک در روز دو شنبه میزبان نخستین نشست بین شاهزاده ترکی الفیصل رئیس سابق سرویس اطلاعات کل عربستان سعودی و ژنرال عاموس یادلین رئیس سابق سرویس اطلاعات و جاسوسی اسرائیل موساد است.

مرکز مطالعات امنیت ملی اسرائیل در این باره افزود: رئیس سابق سرویس اطلاعات کل عربستان سعودی و رئیس سابق سرویس اطلاعات و جاسوسی اسرائیل در ا����ن دیدار مشترک که با همکاری و حمایت صندوق مارشال آلمان در آمریکا برگزار خواهد شد، آخرین مسائل مهم منطقه خاورمیانه را که در دستور کار این نشست قرار دارد بررسی می‌کنند.

گفتنی است شاهزاده ترکی فرزند ملک فیصل آل سعود پادشاه اسبق عربستان سعودی است وی در سال‌های 1979 تا سال 2001 رئیس سرویس اطلاعات کل عربستان سعودی بود، وی همچنین در بین سال‌های 2005 تا 2007 نیز به عنوان سفیر عربستان در آمریکا مشغول به فعالیت بود، وی هم اکنون مسئولیت مرکز ملک فیصل برای مطالعات و پژوهش‌های اسلامی را برعهده دارد، و وی هم اکنون به عنوان استاد روابط بین پادشاهای عربستان سعودی و غرب در دانشگاه ت��ریس می‌کند.

اما ژنرال عاموس یادلین ابتدا آغاز کارش را با خلبانی جنگنده‌های نظامی در پدافند هوایی ارتش اسرائیل آغاز کرد، سپس به سمت معاونت فرماندهی پدافند هوایی ارتش اسرائیل منصوب شد، بعد از مدتی در بین سال‌های 2004 تا 2006 به عنوان رایزن نظامی اسرائیل در سفارت این رژیم در آمریکا مشغول فعالیت بود، سپس به عنوان رئیس سرویس اطلاعات نظامی ارتش اسرائیل به فعالیت خود ادامه داد، و هم اکنون نیز وی رئیس مرکز مطالعات امنیت ملی اسرائیل را برعهده دارد.
