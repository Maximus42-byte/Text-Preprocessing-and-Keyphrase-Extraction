تاثير بحران  ليبي بربرنامه هسته اي  ايران از زبان كريسشن ساينس مانيتور
تهران -روزنامه كريسشن ساينس مانيتور؛ رويدادهاي اخير ليبي را باعث
دشوارتر شدن روند حصول توافق آمريكا با ايران يا كره شمالي دانست و نوشت :
از منظر اين كشورها اگر معمر قذافي از برنامه هسته اي  ليبي صرفنظر نكرده 
بود؛ اكنون ناچار نبود خود را از تيررس حملات هوايي نيروهاي غرب پنهان كند
به گزارش ايرنا؛ كريسشن ساينس مانيتور درتحليلي با عنوان سقوط ليبي ؛ چرا احتمال صرفنظر كردن ايران و كره شمالي از اهداف هسته اي  شان كمتر شده است ؟ نوشت : اكنون قذافي هدف حملات هوايي 
نيروهاي غرب ؛ در پناهنگاه مستحكم خود افسوس و حسرت روزهايي را  مي خورد كه 
 زير فشار آمريكا برنامه توليد تسليحات هسته اي  خود را كنار گذاشت  
بدون ترديد؛ اكنون رهبران ايران كه بر اين باورند؛ در صورتي كه قذافي به 
برنامه تسليحات هسته اي  و ديگر تسليحات كشتار جمعي خود ادامه داده بود؛
نيروهاي غربي قبل از حمله به كشورش بيشتر تامل  مي كردند؛ به دقت وضعيت 
دشوار سرهنگ قذافي را به عنون تجربه اي  براي عدم مصالحه هسته اي  با
آمريكا و ديگر قدرت هاي  بين المللي  نظاره و دنبال  مي كنند  هر چند ممكن 
است در حال حاضر و در پي بروز بحران هاي  خاورميانه و درگيريهاي ليبي ؛
برنامه هسته اي  ايران به طور موقت از صفحه اول روزنامه ها  كنار گذاشته 
شده باشد اما رويارويي ايران با جامعه جهاني در آينده داغ تر و شديدتر
نيز خواهد شد 
به گفته جفري كمپ مدير برنامه هاي  راهبردي منطقه اي  مركز منافع ملي 
واشنگتن ؛  مخالفت ايران و كره شمالي با هرگونه سازش برسر برنامه هسته اي 
كه در نتيجه رويدادهاي كنوني ليبي تشديد شده است ؛ شدت بيشتري خواهد گرفت ؛
 مساله ايران در اذهان و باورهاي بسياري از كشورها بغرنج تر و دولت 
آمريكا مجبور به مواجهه با اين مساله خواهد شد 
به گفته كمپ؛ تمركز مجدد تلاش ها  بر برنامه هسته ا ي ايران در هفته هاي 
پيش رو و به ويژه برگزاري كنفرانس سالانه ماه مه نهاد به شدت ضد ايراني 
كميته امور عمومي آمريكايي اسراييلي آيپك در واشنگتن ؛ دولت اوباما را
مجددا تحت فشار قرار خواهد داد 
اين روزنامه آمريكايي افزود؛ ايران و غرب هم اكنون نيز بر سر برنامه غني 
سازي اورانيوم ايران به بن بست رسيده اند  اما بيانيه هاي  اخير تهران نشان 
  مي دهد؛ ايران در زمينه ادامه ذخيره سازي  اورانيوم غني شده كه به گفته 
آنان ؛ مسالمت آميز و براي تامين سوخت نيروگاه هسته اي  است ؛ هيچ مصالحه اي 
 نخواهد كرد 
آيت الله علي خامنه اي  رهبر عالي ايران هفته گذشته كه ليبي زير بمباران 
شديد قرار داشت ؛ گفت ؛ اين تهاجم به سركردگي غرب به ايران ثابت كرد كه 
كشور در روند اطمينان نكردن به آمريكا و ديگر قدرت ها  و مصالحه نكردن بر
سر برنامه هسته اي  خود درست عمل   مي كرده است  
به گفته وي ؛ ايران بر خلاف لبيي كه برنامه هسته اي  خود را در برابر وعده و
 وعيدهاي توخالي كنارگذاشت ؛ نه تنها عقب نشني نخواهدكرد؛ بلكه سال به سال 
 بر تاسيسات هسته اي  خود خواهد افزود 
قذافي در سال 2003 با آمريكا و انگليس به توافقي دست يافت كه به اين كشور
 منزوي اين امكان را  مي داد كه در ازاي محكوم كردن تروريسم و كنارگذاشتن 
ساخت تسليحات كشتار جمعي ؛ به دامان جامعه جهاني بازگرد  در راستاي اين 
توتفق ؛ دولت ليبي مواد و تاسيسات هسته اي  خود؛ از جمله هزاران دستگاه 
سانتريفيوژ و نيز طرح ساخت يك بمب پيشرفته را واگذار كرد 
دولت جرج بوش رييس جمهوري وقت آمريكا در آن هنگام با ستايش از تصميم 
قذافي ؛ آن را نمونه اي  براي ديگر كشورهاي ياغي وسركش دانست تا بتوانند
ميان انزوا و بهره مندي از همكار ي با جامعه بين المللي  يكي را برگزينند 
به گفته هيلاري كلينتون وزير خارجه آمريكا در دولت اوباما؛ ايران وكره 
شمالي نيز با انتخاب هاي  مشابهي روبرو هستند 
به نوشته كريسشن ساينس مانيتور؛ كره شمالي در مواجهه با تجربه ليبي صريح
تر از ايران عمل كرد و معامله آمريكا را با قذافي در سال 2002 يك تاكتيك 
تهاجمي براي خلع سلاح اين كشور خواند 
وزارت خارجه كره شمالي در بيانيه اي  اعلام كرد؛ آمريكا؛ ليبي را با وعده و
 وعيدهاي شيرين و فريبنده مانند تضمين امنيت و بهبود و توسعه روابط فريفت 
 تا بتواند آن را خلع سلاح كند و با از هم پاشيده شدن برنامه هسته اي  ليبي 
  آن را را با اعمال زور ببلعد 
اين در حاليست كه به گفته مقام هاي  آمريكا؛ ايران و كره شمالي تجربه ليبي 
 را براي ملت خود كاملا نادرست تفسير كرده اند  و اين قذافي بود كه با پشت 
كردن به مردم ؛ موجب منفور و منزوي شدن خود شده است  
به گفته برخي تحليلگران سياست خارجي ؛ اينكه كدام تفسير درباره  درس هاي 
برگرفته از رويدادهاي ليبي درست است ؛ مساله اصلي تاثيرگذار بر امنيت 
جهاني درماه هاي  آينده نيست ؛ بلكه موضوع اصلي اين است كه ايران و كره 
شمالي چگونه به عمليات در ليبي واكنش نشان خواهند داد 
به نوشته داگ باندو از نشريه منافع ملي ؛ تهران و پيونگ يانگ به اين نتيجه 
 رسيده اند  كه آمريكا و هم پيمانانش براي خيانت و توطئه عليه قذافي از
قبل طرحي داشته اند  برداشت ايران و كره شمالي از رخدادها اين است كه 
هنگامي كه قذافي خلع سلاح و آسيب پذير شد؛ قيام مردم ليبي فرصتي براي غرب 
بوجود آورد تا آنچه را كه  مي خواهند انجام دهند و احتمال دارد اين رويداد
 در كشورهاي ديگر هم تكرار شود 
باندو؛ عضو ارشد موسسه كاتو در واشنگتن ؛ با اشاره به تبعات بحران كنوني 
بر اهداف آمريكا در زمينه جلوگيري از گسترش و انتشار تسليحات كشتار جمعي ؛
 دورنمايي تيره براي رويكرد اوباما درباره جهاني عاري از تسليحات هسته اي 
 به تصوير  مي كشد 
به گفته باندو؛ حالت تهاجمي دولت آمريكا تاكنون نشان داده است كه تنها
راه محاظت مطمئن عليه اقدام نظامي آمريكا در اختيار داشتن تسليحات هسته 
اي است و سياست واشنگتن براي جلوگيري مسالمت آميز از انتشار تسليحات 
غيرمتعارف شكست خورده است 

