امیر سرتیپ اسماعیلی خبر داد
بهره‌گیری پدافند هوایی از «راصد 32» با برد بیش از 15 کیلومتر برای دیده‌بانی
فرمانده قرارگاه پدافند هوایی خاتم‌الانبیاء(ص) ارتش گفت: سامانه «راصد 32» از دستاوردهای خوب قرارگاه پدافند هوایی در حوزه کشف و شناسایی است که می‌تواند سمت، ارتفاع و سرعت اهداف پرنده را بصورت دیتا و در محدوده بیش از 15 کیلومتر برای مراکز کنترل ارسال کند.

به گزارش گروه دریافت خبر خبرگزاری دانشجویان ایران(ایسنا)، امیر سرتیپ فرزاد اسماعیلی با اشاره به دستاوردهای این قرارگاه در حوزه کشف و شناسایی افزود: به کمک این دستاو��د، دید��‌بان توسط سامانه‌ای که در کلاه یا دوربین او نصب شده است سمت سرعت ارتفاع و سمت گذرنده هدف یا اهداف پرنده را به مراکز کنترل ارسال می‌کند.

وی ادامه داد: شبکه دیده‌بانی یکی از شبکه‌هایی است که مدنظر فرمانده معظم کل قواست و سال گذشته ایشان فرمودند که به بخش دیده‌بانی اهمیت ویژه‌ای داده شود و بر اساس همین تدبیر ما امروز در سامانه‌های دیده‌بانی به سامانه پیشرفته راصد 32 رسیده‌ایم که محصول کار متخصصان وزارت دفاع و پشتیبانی نیروهای مسلح است. 

