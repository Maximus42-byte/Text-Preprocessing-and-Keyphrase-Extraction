فرمانده ناجا:
تردد و مبادله غیرقانونی در مرز کردستان وجود ندارد/رویکرد فرهنگی و مردمی اساس کار ناجا است
فرمانده نیروی انتظامی گفت: مشارکت و همکاری مردم کردستان، نقطه قوت پلیس در ایجاد امنیت استان است.

به گزارش خبرنگار «انتظامي» خبرگزاری دانشجویان ایران (ایسنا) منطقه کردستان، سردار اسماعیل احمدی‌مقدم، مردم کردستان را خونگرم، مهربان و از فهمیده‌ترین مردم کشور خواند و اظهار داشت: دشمنان همواره به دنبال جداکردن مردم از نظام و انقلاب بوده و در این راه تمامی تلاش خود را به کار گرفته، اما در مواجه با هوشیاری و آگاهی مردم ایران ��سلامی ناکام مانده‌اند.

وی افزود: اقتدار پلیس نتیجه سرمایه‌های اجتماعی و نیروی انتظامی هرچه مشارکت و اعتماد مردم را جلب کند، در توسعه امنیت موفق است.

احمدی‌مقدم ادامه داد: رویکرد فرهنگی و مردمی، اساس کار نیروی انتظامی است.

فرمانده نیروی انتظامی، با اشاره به ابعاد زندگی صنعتی و مدرن و افزایش پرخاشگری در جامعه تصریح‌کرد: ترافیک، فشردگی وقت‌ها، مشکلات اقتصادی ، آلودگی هوا و غیره از عوارض این‌گونه زندگی‌هاست که با پایین آمدن آستانه تحمل انسان همراه بوده و منجر به نزاع می‌شود.

وی با اشاره به روحیه مدارا و شاد مردم اين استان گفت: کردستان از لحاظ ن��اع و درگیری در حال حاضر، در سطح کشور درحداقل می‌باشد.

احمدی‌مقدم با اشاره به طرح انسداد مرزها، عنوان‌کرد: شرایط امنیت مرزی تا پایان برنامه پنجم توسعه ادامه داشته و به طور کامل، ارتقا و تثبیت می‌شود.

وی با اعلام کاهش قابل توجه مبادلات غیرقانونی در کردستان، گفت: همکاری‌های قانونی در مرزهای کردستان رو به رشد است و در این راستا، مرزها کنترل بیشتری می‌شود.

فرمانده ناجا افزود: استان کردستان از امن‌ترین و کم جرم‌ترین استان‌های کشور است و در سال 91 اقدامات تروریستی، ناامنی، سرقت، قتل و شاخص‌های جرم نسبت به سال قبل کاهش قابل توجهی داشته است.

وی با اشاره به وج��د سرمایه‌گذاران و شرکت‌های مختلف در اين استان ابراز امیدواری كرد: با تحول اساسی در الگوی اشتغال مرزنشینان روبرو شویم.

احمدی‌مقدم عملکرد مرزبانی کردستان را مطلوب ارزیابی کرد و یادآور شد: پیشرفت بسیار قابل توجهی در کنترل مرز وجود دارد و تردد غیرمجاز و مبادله غیرقانونی در مرزهای کردستان وجود ندارد. 

