خبرگزاري  فرانسه اسرائيل حملات اخير را بخشي از تهديد ايران مي داند
تهران -"بنيامين نتانياهو" نخست وزير رژيم صهيونيستي ؛ درگيري هاي اخير در
نوار غزه و جنوب اراضي اشغالي را به تهديد هسته اي ايران و به طور
كلي تحركات تهران مربوط دانسته است  
به گزارش خبرگزاري فرانسه از بيت المقدس ؛ چهار روز درگيري در مرزهاي 
اراضي اشغالي و نوار غزه با توافق آتش بس بامداد سه شنبه به ماجرايي 
پايان داد كه مقامات اسرائيلي مي ترسيدند توجه جهاني را از مهم 
ترين مساله فعلي آنها: يعني جاه طلبي هاي هسته اي ايران منعطف سازد 
"بنيامين نتانياهو"؛ در ملاقات هفته گذشته خود با باراك اوباما رييس 
جمهوري آمريكا مذاكرات مفصلي در مورد ايران داشت و در نهايت توانست 
از اين بابت مطمئن شود كه واشنگتن براي توسل به نيروي نظامي به منظور
ممانعت از دست يافتن ايران به سلاح هسته اي آماده است  
اما تحليلگران مي گويند سران تل آويو هنوز متقاعد نشده اند  "رينولد
جاناتان " كارشناس مسائل سياسي در اين زمينه معتقد است : اوباما به 
شيوه خود سعي كرد تا اين پيام را برساند: اما به نظر من وي به هيچ
وجه نتوانست نخست وزير (اسرائيل ) را به هيچ وجه متقاعد سازد و اختلاف 
نظري كه وجود داشت همچنان ديده مي شود 
نتانياهو روز چهارشنبه گذشته سفر خود به آمريكا را پايان داد و روز
جمعه گذشته دستور حمله اي مرگبار براي ترور دبيركل كميته هاي مقاومت 
مردمي فلسطين در نوار غزه را صادر كرد  اين اقدام باعث شد راكت هاي 
فراواني به جنوب اراضي اشغالي شليك شود كه بيشتر آنها را از جنبش جهاد
اسلامي فلسطين پرتاب كرده بود 
يك مقام اسرائيلي با اشاره به درگيري هاي اخير جنوب اراضي اشغالي و
نوار غزه گفت : در حاليكه ارتش برنامه ها را آماده مي كند؛ نتانياهو
به تنهايي دستور حمله به غزه را صادر كرد و اين تصميم در بالاترين 
سطح حاكميتي اتخاذ شد 
تحليلگران رسانه ها معتقدند نتانياهو و مشاوران وي نبايد در مورد
عواقب اين درگيري و كشتارها در نوار غزه ترديد داشته باشند  براي 
نمونه روزنامه صهيونيستي "جروزالم پست " با اشاره به رگبار راكت ها از
سمت نوار غزه به جنوب اراضي اشغالي نوشت : هنگامي كه ارتش شامگاه جمعه 
در مورد ترور دبيركل كميته هاي مقاومت مردمي فلسطين تصميم مي گرفت 
بايد مي دانست وارد چه مهلكه اي مي شود 
اما نتانياهو از درگيري هاي مرزي به شيوه ديگري بهره برداري كرد و
روز يكشنبه گفت : جنبش جهاد اسلامي فلسطين بيشترين راكت را به سوي 
اسرائيل شليك كرده است : اين جنبش به طور كلي از سوي تهران حمايت مي 
شود  بنابراين ايران در مركز و جبهه اصلي درگيري هاي اخير قرار دارد 
با وجود اين ؛ رينولد باور ندارد تحريك شبه نظاميان مستقر در نورا
غزه از روي عمد و براي جلب توجه افكار عمومي به تهديد موشكي ايران 
انجام شده باشد  وي گفت : به نظر من نخست وزير (اسرائيل ) مي خواهد بين 
اين دو مساله ارتباطي ايجاد كند و آن ايران است  
