تحليلگر اسراييلي در گفت وگو با بي بي سي :سياستمدار كار بلدي چون روحاني كار را براي نتانياهو سخت كرده است 
تهران - "مئير جاودانفر" با عنوان استاد دانشگاه و كارشناس مسايل 
اسراييل گفت : سياستمدار و ديپلماسي بلدي چون حسن روحاني كار را براي 
نخست وزير اسراييل (رژيم صهيونيستي ) سخت كرده است  
به گزارش گروه اخبار ايران در رسانه هاي جهان - تلويزيون بي بي سي 
فارسي اعلام كرد: "بنيامنين نتانياهو" نخست وزير اسراييل (رژيم 
صهيونيستي ) مي گويد كه ايران روز به روز در برنامه هسته اي اش به خط
قرمز نزديكتر مي شود و اسراييل شايد مجبور شود زودتر از آمريكا به اين 
موضوع رسيدگي كند 
بي بي سي مي افزايد: نتانياهو گفته است كه دنيا نبايد به حسن روحاني 
رييس جمهور منتخب ايران اعتماد كند چون او گرگي در لباس ميش است  
مئير جاودانفر در گفت وگو با بي بي سي گفت : دولت ايران به روند غني 
سازي ادامه مي دهد و در اسراييل اين نگراني وجود دارد كه آيت الله 
خامنه اي (مقام معظم رهبري ) اجازه نخواهند داد كه روحاني تغييري در
سياست اتمي به وجود بياورد 
جاودانفر افزود: براي نتانياهو خيلي بهتر بود كه وقتي احمدي نژاد رييس 
جمهور بود- چون احمدي نژاد تهديد مي كرد و نتانياهو مي توانست براي 
موجه كردن سياست هاي خودش از آن استفاده كند ولي اكنون سياستمداري كه 
ديپلماسي بلد است (روي كار خواهد آمد) و اين براي نتانياهو نگران 
كننده است چون به شيوه ملايم تر و معتدل تر روحاني - پيدا كردن جواب 
براي نتانياهو بسيار سخت تر خواهد كرد 
وي تاكيد كرد: بعد از اين كه روحاني رييس جمهور منتخب شد رييس حزب 
كاديما گفت كه بايد صبر كنيم - ممكن است كه يك پديده مثبت باشد-
نتانياهو اشتباه كرده بود 
جاودانفر تصريح كرد: در اسراييل (سرزمين هاي اشغالي ) مردم متوجه شدند
كه در ايران تغييري به وجود آمده و مردم ايران به دنبال اعتدال هستند
ولي براي نتانياهو هيچ تاثيري به خاطر ديدگاه هايش نخواهد داشت و به 
خاطر چالش هاي داخلي اسراييل بعضي وقت ها نتانياهو از مساله ايران 
براي فرافكني از مشكلاتي كه ما در اسراييل داريم فرافكني مي كند 
وي اظهار داشت : روحاني واقعا دنبال اعتدال هست و مساله اينجاست كه 
آيا آيت الله خامنه اي (رهبر معظم انقلاب ) به او اجازه خواهند داد يا نه  
جاودانفر خاطر نشان كرد: اميد وجود دارد روحاني مساله را عوض كند ولي 
اين كه آيت الله خامنه اي اجازه خواهند داد يا نه - بزرگترين منبع 
نگراني در اسراييل است  
