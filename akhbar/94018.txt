خبرگزاري  افغان :ايران و آمريكا از تقاطع تقابل به  سوي چهارراه تعامل مي روند
 ايران و آمريكا را علاقه 
مند به گفت گو دانست و با تاكيد به اينكه منطقه در آستانه تحول تاريخي 
بزرگي قرار دارد- نوشت : ايران و آمريكا پس از 30 سال قطع رابطه از
تقاطع تقابل به سوي چهار راه تعامل حركت مي كنند 
به گزارش ايرنا از كابل خبرگزاري جمهور افغانستان روز پنج شنبه در
مطلبي با عنوان " ايران و آمريكا از تقاطع تقابل تا چهار راه تعامل "
نوشت : به نظر مي رسد هم دولت امريكا و هم دولت تازه ايران به رياست 
حسن روحاني اين عزم را پيدا كرده اند پس از 30 سال و اندي سكوت سرد
قطع رابطه -از تقاطع تقابل به سوي چهار راه تعامل حركت كنند 
خبرگزاري جمهور خاطر نشان كرد: دولت  روحاني در ايران از همان ابتدا با
گماشتن محمد جواد ظريف به سمت وزارت امور خارجه و رييس دستگاه 
ديپلماسي -  نشان داد كه عزم دارد با غرب از در گفتگو و تعامل وارد
شود و مسايل مورد اختلاف و مبتلا به را روي ميز مذاكره به صورت رويارو
مورد بحت و بررسي قرار دهد 
جمهور افزود: طي روزهاي اخير كه بحت سفر روحاني و هيات همراه به نيويورك 
به منظور شركت در نشست مجمع عمومي سازمان ملل متحد مطرح شده - گروههاي 
خاصي در ايران تلاش مي كنند با جوسازي و يا مخابره اخبار تاييد نشده -
ديدار مستقيم او با همتاي امريكايي اش را نيز در دستور كار وي نشان 
دهند: احتمالي كه در حال حاضر اندكي زود به نظر مي رسد: اما اين 
شايعات دست كم اين موضوع را تاييد مي كند كه دولت آقاي روحاني تمايل 
فراواني به شكستن قفل گفتگو با امريكا دارد  و در پي عبور از گردونه 
ممنوعيت اين موضوع است  
اين خبرگزاري افغان تصريح كرد: از سوي ديگر- دولت اوباما هم سيگنال 
هاي مثبتي را به ايران فرستاده كه نشان مي دهد متمايل به برگزاري 
گفتگوي مستقيم ميان دو طرف است   نامه نگاري اوباما و روحاني نيز
دليل ديگري براي اين تمايل باطني است  
جمهور نوشت : در ايران براساس سيستم سياسي اين كشور حرف آخر در تصميم 
گيري هاي كلان را رهبري مي زند و همين امر با توجه به نگاه توام با سوء 
ظني كه آيت الله خامنه اي نسبت به نيات و اهداف غربي  ها دارد-
امريكايي ها را در برداشتن گام هاي سريع براي عادي سازي رابطه با
ايران - محتاط تر مي سازد 
جمهور با اشاره به بيانات مقام معظم رهبري در ديدار فرماندهان سپاه 
پاسداران انقلاب اسلامي نوشت :سخنان آيت الله خامنه اي از سوي برخي در
ايران - چراغ سبزي به دولت روحاني در تعامل محتاطانه با غرب تعبير شد و
شماري هم آن را پاسخ مثبت رهبر به روحاني براي اعطاي آزادي عمل بيشتر
در سياست خارجي قلمداد كردند 
اين خبرگزاري با تاكيد به اينكه ايران و آمريكا اكنون در آستانه تحول 
تاريخي بزرگي قرار دارند- نوشت : اگر تلاش هاي دولت روحاني و چراغ
سبزهاي اوباما به نتيجه اي برسد و يخ هاي رابطه دو كشور آب شوند-
منطقه دستخوش تحول مهمي خواهد شد 
جمهور تركيه - عربستان سعودي و چند كشور عربي و همچنين اسراييل را
مخالفان جدي برقراري رابطه ايران و آمريكا دانست و نوشت : دو كشور
(ايران و آمريكا) وراي اين مخالفت ها و موافقت ها به امتيازهاي 
استراتژيكي مي انديشند كه احياي رابطه مي تواند براي آنها به همراه 
داشته باشد 
جمهور نوشت : روسيه هم نمي خواهد ايران را به مثابه بخشي از حوزه نفود
خود در خاور ميانه از دست بدهد و امريكا جايگزين اين كشور شود از
اين رو عدم حضور پوتين در جلسه تحليف روحاني نيز نخستين واكنش روسيه به 
رويكردهاي سازشكارانه روحاني با غرب بود 
خبرگزاري جمهور افزود: رابطه ايران و آمريكا مي تواند به نفع 
افغانستان باشد:  زيرا در اين صورت افغانستان - فضا و امكانات بيشتري 
براي بهره گيري از امتياز رابطه خوب با دو كشور خواهد داشت و مجبور به 
پرداخت هزينه تيرگي رابطه ديگران نخواهد بود 
