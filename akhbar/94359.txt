دبيركل  ناتو امكان حمله نظامي به ايران و سوريه را رد كرد
مسكو - "آندرس فوگ راسموسن " دبير كل ناتو در گفت و گو با يك نشريه 
روسي امكان بكارگيري نيروي نظامي عليه ايران و سوريه را رد كرد و
گفت : ناتو قصد ندارد به كشورهاي ايران و سوريه حمله كند 
به گزارش ايرنا؛ راسموسن روز چهارشنبه در گفت و گو با هفته نامه 
روسي "آرگومنتي ايفاكتي " گفت : بطور رسمي اعلام مي كنم كه قصد حمله به 
اين دو كشور را نداريم  
دبير كل ناتو با اشاره به ضرورت اعمال فشارها بر ايران براي توقف 
برنامه هسته اي اين كشور افزود: راه حل اين مساله را صرفا سياسي و
نه نظامي مي دانم  
وي خاطرنشان كرد: به طور كامل امكان هر گونه حمله نظامي به ايران را
رد مي كنم  
دبير كل ناتو در باره رويدادهاي سوريه هم گفت كه اين سازمان برنامه 
اي براي اجراي عمليات نظامي در سوريه ندارد 
وي افزود: اذعان دارم كه سيستم پدافند هوايي سوريه به مراتب بهتر از
سيستم پدافند ليبي است و اين يك واقعيت مي باشد؛ اما تكرار مي كنم 
ناتو قصد جنگيدن در سوريه را ندارد 

