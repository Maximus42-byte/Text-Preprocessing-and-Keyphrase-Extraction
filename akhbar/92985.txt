جان کری: ایران به دلیل حمایت از بشار اسد نباید به کنفرانس مبارزه با داعش دعوت شود!
جان کری وزیر خارجه آمریکا که به ترکیه سفر کرده، گفت که واشنگتن از تشکیل ائتلافی گسترده برای مبارزه با داعش اطمینان دارد، اما حضور ایران در این ائتلاف مناسب نیست.
پایگاه خبری تحلیلی انتخاب (Entekhab.ir) :
جروسالم پست نوشت: جان کری وزیر خارجه آمریکا که به ترکیه سفر کرده، گفت که واشنگتن از تشکیل ائتلافی گسترده برای مبارزه با داعش اطمینان دارد، اما حضور ایران در این ائتلاف مناسب نیست.
به گزارش سرویس بین الملل «انتخاب»، کری که اخیرا به کشورهای مختلف خاورمیانه سفر کرده تا حمایت آنان از طرح باراک اوباما رئیس جمهور آمریکا را جلب کند تا بتوانند گروه تروریستی داعش را که بخش زیادی از عراق و سوریه را در اختیار گرفته شکست دهند.
جان کری بیان داشت: فرانسه اعلام کرده است که آماده ی مشارکت در اقدام نظام علیه داعش است.
وزیر خارجه آمریکا افزود: حضور ایران در کنفرانس بررسی چگونگی مبارزه با داعش در پاریس، مناسب نخواهد بود.
وی اضافه کرد: ایران با توجه به حمایت از بشار اسد رئیس جمهوری سوریه، نباید حضور داشته باشد.
