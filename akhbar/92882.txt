مبارزه ارتش سوریه با تروریست‌های جبهه النصره در بلندی‌های جولان
به گزارش پرس تی‌وی، همزمان با پیشرفت‌های دولت دمشق علیه مردان مسلح مورد حمایت خارج درگیری‌های سنگینی میان نیروهای ارتش سوریه و شبه‌نظامیان جبهه النصره وابسته به القاعده در بلندی‌های جولان تحت اشغال اسرائیل روی داده است.
این درگیری روز پنجشنبه (۴ سپتامبر، ۱۳ شهریور) در حالی روی داد که نیروهای ارتش سوریه پس از به تصرف در آمدن یک گذرگاه تحت اداره سازمان ملل در هفته گذشته در شهر راهبردی قنیطره واقع در ۶۰ کیلومتری جنوب دمشق و به گروگان گرفتن ۴۵ نیروی اهل فیجی حافظ صلح سازمان ملل از سوی تروریست‌ها، با شبه نظامیان جبهه النصره سرگرم مبارزه هستند.
در همین حال در بخش دیگری از سوریه دستکم ۱۸ شبه نظامی تکفیری داعش در عملیات ارتش سوریه در روستای «غریبه» در استان دیر الزور از پای در آمدند.
گروه به اصطلاح ناظر حقوق بشر سوریه اعلام کرد بیشتر شبه نظامیانی که در این حمله کشته شدن غیر سوری بودند از جمله یک امریکایی.
نیروهای ارتش سوریه همچنین روز پنجشنبه در درگیری‌های سنگین با شبه‌نظامیان در حومه قنیطره ده‌ها شبه نظامی را کشتند و یا زخمی کردند . این درگیری زمانی روی داد که مهاجمان مسلح مورد حمایت خارج قصد نفوذ به این منطقه و تصرف آن را داشتند.
یک افسر ارتش سوریه که خواست نامش فاش نشود در گفت وگو با پرس تی وی گفت: «شبه‌نظامیان برای تحت کنترل گرفتن مکان‌های راهبردی در تپه‌های تل الشعار و تل مشعره در تلاشند. این اولین بار نیست که آن‌ها حمله می‌کنند. آن‌ها به سختی در تلاشند چون اگر به این تپه‌ها برسند می‌توانند کنترل حومه قنیطره را به دست بگیرند . اما تمامی حملات‌شان خنثی شده است.»
سوریه از سال ۲۰۱۱ میلادی صحنه خشونت مرگبار ترویست‌های تکفیری داعش است که در حال حاضر کنترل بخش‌های از این کشور عمدتا در شرق آن را در اختیار دارند.
بنابر گزارش‌ها، قدرت‌های غربی و متحدان منطقه‌ای آن‌ها به ویژه قطر، عربستان سعودی و ترکیه از شبه‌نظامیان فعال در خاک سوریه حمایت می‌کنند.
دفتر کمیساریای عالی حقوق بشر سازمان ملل می‌گوید در ناآرامی‌های سوریه بیش از ۱۹۱ هزار تن جان خود را از دست داده‌اند که احتمالا این رقم «کمتر از شمار واقعی کسانی است که کشته شده‌اند.»
