شبكه  خبري روسيا اليوم به عقيده اسرائيل بحران در نوار غزه با مساله هسته اي ايران ارتباط دارد
تهران - شبكه خبري روسيا اليوم با بيان اينكه اسرائيل عقيده دارد
بحران در نوار غزه با مساله هسته اي ايران ارتباط دارد؛ اعلام كرد كه 
اين كشور تلاش مي كند از خلال نوار غزه عكس العمل جمهوري اسلامي را
مورد بررسي قرار دهد 
به گزارش ايرنا؛ اين شبكه خبري چهارشنبه شب همچنين تاكيد كرد كه 
اسرائيل قصد دارد در رابطه با نوار غزه ؛ سامانه گنبد آهنين خود را
مورد آزمايش قرار دهد و در عين حال به پيامهايي در  اين رابطه بويژه 
به ايران ارسال كند  البته اسرائيل در انتظار ماه ژوئيه آينده كه 
زمان آغاز شديدترين تحريم هاي مالي و نفتي بر ضد تهران خواهد بود؛ نشسته 
است  
روسيا اليوم در ادامه تاكيد كرد: بنيامين نتانياهو نخست وزير اسرائيل 
در اين باره اعلام كرده است كه موشك هايي كه از غزه به سوي اسرائيل 
شليك مي شود با تهديدهاي هسته اي ايران مرتبط هستند 
از سوي ديگر رهبران آمريكا و انگليس اعلام كردند كه زمان و فرصت لازم 
براي دستيابي به يك راه حل ديپلماتيك براي برنامه هسته اي ايران 
همچنان پابرجا است  
دو رهبر ياد شده همچنين تهران را بر سر دو راهي اجراي تعهدات  بين المللي 
يا مخالفت با آنها و نشستن در انتظار عواقب كار مخير كردند 
روسيا اليوم ادامه مي دهد: تهران به نوبه خود تلاش مي كند از خلال 
اعلام آمادگي براي از سرگيري مذاكرات با شش كشور و نيز عنوان كردن 
اين مساله كه تعيين مكان برگزاري اين گفت وگوها هنوز تعيين نشده است ؛
فشارهاي وارده بر خود را كاهش دهد 
ايران همچنين انتشار گزارشهايي درباره تلاش براي از بين بردن آثار
مشكوك در مركز نظامي پارچين پيش از سفر بازرسان آژانس را رد كرده و
آن را تبليغاتي دروغين دانست  
سخنگوي وزارت امور خارجه در اين باره گفت كه پارچين يك مركز نظامي 
بشمار مي رود كه فعاليت هاي عادي نظامي در آن جريان  دارد و آنچه 
كه اخيرا درباره انجام آزمايش هاي هسته اي نظامي در اين مركز گزارش 
شده نه دقيق است و نه منطقي  
وي افزود: كارشناسان مي دانند كه چنين اظهاراتي بي اعتبار است  
زيرا در صورت انجام آزمايش هاي هسته اي در هر مكاني نمي توان آثار
ناشي از چنين فعاليتي را از بين برد 
اين شبكه خبري عبور دو كشتي جنگي اسرائيل از كانال سوئز به سوي درياي 
سرخ را بي ارتباط با برنامه هسته ايران ندانست  
روسيا اليوم در پايان تاكيد كرد كه برخي ها عقيده دارند كه بايستي 
در  انتظار به سر انجام رسيدن برخي از پرونده هاي منطقه اي البته با
توجه به اوضاع داخلي ايران بويژه در رابطه با مسائل اقتصادي اين 
كشور نشست  
