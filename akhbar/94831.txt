انديشكده آمريكايي استراتفور: ايران اقدام نظامي آمريكا در سوريه را مديريت مي كند
انديشكده آمريكايي "استراتفور" نوشت : منطق رايج اين است كه 
تضعيف سوريه موجب مخدوش شدن نفوذ منطقه اي ايران مي شود- اما مداخله 
نظامي واشنگتن عليه دمشق ممكن است در واقع به نفع تهران باشد  دولت 
ايران راهبردي پيچيده براي پاسخ دادن به حمله آمريكا تهيه كرده است  
به گزارش ايرنا- استراتفور در تحليل "ايران : مديريت اقدام نظامي 
آمريكا در سوريه "- افزوده است : البته - تهران در صورت حمله آمريكا-
نيروهاي مبارز دست نشانده خود در منطقه از جمله حزب الله را فعال خواهد
كرد- اما همچنين از مخالفت احساسي و غريزي واشنگتن با گروههاي اسلامگرا و
جهادي سني براي دستيابي به امتيازاتي در جاهاي ديگر بهره برداري خواهد
كرد 
ايران از هم اكنون به تعامل ديپلماتيك با بسياري از طرف هاي درگير در
مناقشه سوريه پرداخته و بگونه خاص - لفاظي هاي تهران - به خصوص از سوي 
مقامات نظامي - بطور نسبي آرام بوده است  
اين در حالي است كه سوريه از متحدان كليدي ايران است و بقاي رژيم اسد
متضمن منافع امنيتي تهران است   ايران نمي تواند از پس تلافي مستقيم عليه 
آمريكا بر آيد اما اعتقاد گسترده بر اين است كه از طريق نيروهاي مبارز
دست نشانده خود بگونه غيرمستقيم تلافي خواهد كرد 
***مانورهاي ماهرانه 
استراتفور نوشته است : راهبرد ايران در بردارنده چيزي بيش از فعال سازي 
گروههاي دست نشانده و شامل مانورهاي ماهرانه از نوعي است كه در زمان 
تلاش آمريكا براي تغيير رژيم در عراق و افغانستان شاهد بوديم  
تهران آن زمان با واشنگتن همكاري كرد و از سقوط طالبان و صدام نفع 
زيادي برد  استراتژيست هاي ايراني كه به طراحي آن رويكردها كمك 
كردند- اكنون بار ديگر در قدرت هستند  به عنوان مثال "ظريف " در اولين 
روزهاي پس از 11 سپتامبر كانون تماس تهران با دولت جرج دبليو بوش بود 
با اين حال - وضعيت در سوريه با افغانستان و عراق متفاوت است   اين 
بار ايران درصدد بهره برداري از بي ميلي و نفرت آمريكا از تغيير رژيم 
در سوريه است  
در حقيقت - تنها دليلي كه آمريكا خواستار جايگزيني رژيم اسد است - محدود
كردن نفوذ منطقه اي ايران است كه پس از سقوط صدام به شدت افزايش 
يافت   اما واشنگتن نمي خواهد حكومت سوريه را تغيير دهد تا شاهد كنترل 
دمشق توسط القاعده باشد 
اين امر تا حدي توضيح مي دهد كه چرا حسين موسويان از نزديكان روحاني 
29 اوت نوشت كه تغيير رژيم در كابل طرحي براي همكاري جديد بين واشنگتن و
تهران است  
موسويان همچنين خواستار همكاري آمريكا - ايران فراتر از سوريه براي 
مديريت بهتر اين منطقه بحران زده شد 
استراتفور افزوده است : هرچند احتمال بالقوه اي براي همكاري آمريكا -
ايران در مورد سوريه وجود دارد- اما اقدام نظامي واشنگتن بدون شك 
موجب تضعيف دمشق مي شود و اين امر خطراتي جدي براي منافع تهران دارد 
وجود سوريه اي كه دوست ايران نباشد- مي تواند ارتباط اين كشور را با
حزب الله قطع كند و موقعيت متحدان جمهوري اسلامي را در عراق به خطر
اندازد 
اما حملات محدود آمريكا كه موجب سرنگوني رژيم اسد نشود- در واقع مي 
تواند به نفع ايران باشد 
چنين حملاتي مي تواند شورشيان را به موافق و مخالف حمله نظامي آمريكا
تقسيم كند  در اين صورت - ايران از طريق متحدان سوري - لبناني و عراقي 
خود مي تواند شورش در سوريه را كه شامل عناصر تندرو اسلامي هم هست -
بهتر مديريت كند  از آنجا كه اين عناصر در حال تسخير قلمروهاي بيشتر بوده 
اند- آمريكا ممكن است به همكاري تهران براي تشكيل يك حكومت جديد در
سوريه نياز پيدا كند 
دولت ايران همچنين مساله سوريه را با مساله هسته اي پيوند داده و
اعتقاد دارد كه مي تواند از سوريه به نفع خود در مذاكرات هسته اي 
استفاده كند 
***استقبال از بي ثباتي 
استراتفور ادامه داده است : ايران نمي تواند امكان تضعيف رژيم سوريه بر
اثر حملات محدود آمريكا را منتفي بداند و  همچنين نمي تواند نتيجه گيري كند
كه آمريكا وارد حملات هوايي گسترده تري عليه اسد نخواهد شد- اما مي 
تواند براي هر نتيجه اي آماده شود 
استراتژيست ها در تهران مي دانند كه آمريكا از برتري هوايي برخوردار
است - اما ايران برتري زميني در سوريه - لبنان و عراق را دارد 
بر خلاف همسايگان عرب سوريه كه خواستار ثبات در منطقه هستند- ايران از
بي ثباتي استقبال مي كند  اين كشور امنيت و آرامش نسبي داخلي دارد و
مي داند كه حوزه هاي نفوذ آن ممكن است تضعيف شود- اما در نهايت از بين 
نخواهند رفت   استراتژيست ها همچنين اعتقاد دارند كه ايران پس از چند دهه 
زندگي تحت تحريم با درد و رنج عادت كرده است   از اين رو- هرج و مرج در
سوريه كشورهاي ضعيف عربي را تهديد خواهد كرد- اما تاثير زيادي بر
جمهوري اسلامي نخواهد داشت و در اين صورت - تهران مي تواند از هرج و مرج 
كشورهاي عربي به نفع خود استفاده كند 
با توجه به اين خطرات - بعيد است آمريكا تعمدا وارد يك مداخله نظامي 
گسترده در سوريه شود  اما تهران هرگز نمي تواند درباره نيات واشنگتن 
كاملا مطمئن باشد و حتي بايد حواس خود را به پيامدهاي ناخواسته اقدام 
نظامي محدود آمريكا هم معطوف كند 
انديشكده آمريكايي نوشته  است : به همين دليل - تهران براي شرايط اضطراري 
مختلف برنامه ريزي كرده است   هنگام اجراي طرح ها- ممكن است برخي مسائل 
اشتباه از كار در آيد- به خصوص در وضعيت ناآرام و سيالي مانند سوريه  
اين سيالي براي ايران هم خطرات و هم فرصت هايي دارد  در اين اعتقاد
رايج كه سوريه پس از اسد حتما به ضرر منافع ايران است - هيچ تضميني 
نيست  
