العربيه :وزارت  امور خارجه آمريكا براي تعامل با دولت روحاني اعلام آمادگي كرد
"آلن اير" سخنگوي وزارت امور
خارجه آمريكا از آمادگي كشورش براي تعامل با دولت حسن روحاني رئيس 
جمهوري جديد ايران بر پايه احترام متقابل خبر داد 
به گزارش گروه اخبار ايران در رسانه هاي جهان - اين پايگاه خبري در
ادامه افزود:آلن اير در مصاحبه با خبرگزاري   ترند   همچنين بر امكان 
حصول توافق در مذاكرات اتمي با ايران ابراز اميدواري كرد 
   آلن اير كه سخنگوي فارسي زبان وزارت امور خارجه آمريكا است در
پاسخ به سوالي درباره سخنان اخير باراك اوباما رئيس جمهوري ايالات متحده 
درخصوص نامه نگاري هايش با حسن روحاني گفت كه   ما درباره محتويات 
مكاتبات ديپلماتيك به  خصوص نامه هاي رييس جمهور حرف نمي زنيم - به اين 
نكته بسنده مي كنم كه اميد ما اين است كه با روي كار آمدن دولت جديد-
اين دولت به طور جدي و محتوايي آماده تعامل باشد تا به راه حل 
ديپلماتيكي برسيم كه نگراني هاي جامعه جهاني در مورد برنامه هسته  اي 
ايران را برطرف كند   
   اين رسانه ادامه داد:سخنگوي وزارت امور خارجه آمريكا همچنين افزوده 
است كه   ما در جهت رسيدن به راه حلي مسالمت آميز براي موضوع هسته  اي 
ايران آماده تعامل با دولت دكتر روحاني بر اساس احترام متقابل هستيم 
  سخنگوي وزارت امورخارجه آمريكا دربخش ديگري از مصاحبه خود درباره 
احتمال لغو يا كاهش تحريم هاي اعمال شده عليه ايران گفته است كه   براي 
جامعه جهاني كه نظام تحريم ها را وضع كرده است - ابزار تحريم وسيله است نه 
هدف - هدف تحريم ها اين است كه ايران در مورد برنامه هسته  اي خود به 
تغيير محاسبات راهبردي بپردازد- هنگامي كه ايران در اين مورد با جامعه 
جهاني همكاري كند به موازات اين همكاري تحريم ها كاسته و در نهايت برداشته 
خواهد شد   
   تحريم ها براي مقابله با برنامه اتمي ايران وضع شده است كه غرب آن 
را در مسير دستيابي به سلاح اتمي مي داند البته ايران بر مسالمت آميز
بودن برنامه اتمي خود تاكيد دارد 
