هاآرتص:سفر رايس و شرمن به سرزمين‌هاي اشغالي پيش از مذاکرات هسته‌اي ايران
خبر داده‌اند هفته آينده هيئتي از آمريکا به سرزمين‌هاي اشغالي سفر مي‌کند.
رسانه هاي صهيونيستي خبر داده‌اند يک هيئت آمريکايي به سرپرستي رايس هفته آينده براي هماهنگي درباره مذاکرات هسته‌اي ايران هفته آينده به سرزمين‌هاي اشغالي سفر مي‌کند.
طبق گزارش رسانه صهيونيستي هاآرتص، سوزان رايس، مشاور امنيت ملي آمريکا اين هيئت آمريکايي را رهبري خواهد کرد.
خانم رايس را در اين سفر، وندي شرمن، معاون امور سياسي وزارت خارجه آمريکا و س��پرست تيم مذاکره‌کننده آمريکايي در مذاکرات ايران و 1+5 همراهي خواهد کرد. همچنين انتظار مي‌رود نمايندگان ارشد وزارت خارجه، کاخ سفيد، وزارت دفاع و جامعه اطلاعاتي آمريکا در اين سفر حضور داشته باشند. 
نماينده اسرائيل در اين گفت‌وگو با هيئت آمريکايي که انتظار مي‌رود بر برنامه هسته‌اي ايران متمرکز باشد «يوسي کوهن»، مشاور امنيت ملي اين رژيم خواهد بود.
انتظار مي‌رود خانم رايس لاقات جداگانه‌اي هم با بنيامين نتانياهو، نخست وزيراسرائيل داشته باشد.
مقامات بلندپايه اسرائيلي گفته‌اند علي‌رغم حضور فعال رايس در گفت‌وگوهاي اسرائيلي‌ها و فلسطيني‌ها سفر وي عمدتاً بر ب��نامه هسته‌اي ايران و ساير مسائل منطقه از جمله مصر و سوريه متمرکز خواهد بود.
طبق گزارش هاآرتص، خانم رايس تنها چند روز قبل از آغاز چهارمين دور مذاکرات هسته‌اي ايران در وين بين ايران و 6 کشور مذاکره‌کننده وارد اسرائيل خواهد شد. انتظار مي‌رود اين سفر دو روز ادامه داشته باشد.
يک مقام بلندپايه اسرائيلي گفته که هدف از گفت‌وگوها با رايس هماهنگ‌سازي ديدگاه اسرائيل و آمريکا قبل از تدوين پيش‌نويس توافق با ايران است.
