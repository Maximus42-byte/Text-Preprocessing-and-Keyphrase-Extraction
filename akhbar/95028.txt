ديلي تلگراف: شکست مذاکرات هسته‌اي وضعيت منطقه را وخيم‌تر مي‌کند
عدم حصول توافق در مذاکرات هسته‌اي با ايران و کارشکني در آن اوضاع منطقه را وخيم‌تر مي‌کند.روزنامه «ديلي تلگراف»در تحليلي در زمينه آغاز مذاکرات وين6 مي‌نويسد: در حالي‌که تيم مذاکره کنندگان هسته‌اي براي دور پاياني مذاکرات به وين رفتند تا به توافق تاريخي تا 20 جولاي دست يابند، ايران و آمريکا از روز گذشته تلاش مي‌کنند عواقب شکست احتمالي در مذاکرات هسته‌اي را به گرد هم بيندازند.
بنابراين گزارش، در حالي که گفت‌وگوها به مراحل پ��ياني مي‌رسند وضعيت هم براي ايران و هم غرب بحراني‌تر مي‌شود.
ديلي تلگراف در توجيه اين مطلب مي‌نويسد: ايران از يک سو به‌خاطر تحريم‌ها و داد و ستد کم دچار مشکل است و از سوي ديگر قدرت‌هاي غربي نيز در صورت شکست در حل مسالمت‌آميز برنامه‌هاي هسته‌اي ايران با افزايش ناامني که هم اکنون از عراق تا سوريه را در برگرفته است، مواجه خواهند شد.به نوشته ديلي تلگراف، در عين حال يک مقام آمريکايي از تلاش واشنگتن براي کاستن اختلاف‌ها بين دو طرف درگير مذاکرات خبر داد.«بن رودز»، مشاور امنيت ملي آمريکا اظهار داشت:«اميدواريم که بتوانيم به پيشرفتي برسيم و با پيشبرد راه حلي جامع فاصله‌ها را کم کنيم. البته ايران بايد گام‌هاي بيشتري بردارد.»

