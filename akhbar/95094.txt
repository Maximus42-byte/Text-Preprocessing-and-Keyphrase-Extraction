آتلانتيك تحليلگران آمريكايي سياست بلوف را در مورد ايران اتخاذ كردند
تهران - نشريه آمريكايي "آتلانتيك " با انتشار گزارشي در مورد برنامه 
هسته اي ايران با اشاره به آراي تحليلگران در اين زمينه نوشت : آنها
سياست بلوف ؛ بازدارندگي و فرضيه مرد ديوانه را در اين خصوص اتخاذ
كرده اند 
"جيمز فالوز"؛ خبرنگار كهنه كار بخش بين الملل ماهنامه "آتلانتيك "
روز شنبه افزود: در حالي كه ديدار "بنيامين نتانياهو"؛ نخست وزير رژيم 
صهيونيستي از آمريكا نزديك مي شود و هر روز صداي قوي تري از بمباران 
ايران شنيده مي شود؛ نكات قابل توجه ديگري نيز در اين خصوص وجود
دارد 
غير از نظر "رابرت رايت "؛ نويسنده و تحليلگر آمريكايي مبني بر اينكه 
حمله هوايي سريع به تاسيسات هسته اي ايران به اندازه ديگر جنگ هاي 
خاورميانه خطرناك خواهد بود؛ يا عقيده "پائول پيلار"؛ افسر بازنشسته 
سازمان اطلاعات مركزي آمريكا" سيا" در مورد بدبيني عمده صهيونيست ها
از عواقب حمله به ايران ؛ مسائل مهم تري نيز هست كه بايد به آنها توجه 
كرد 
"لوئيس رنه برز"؛ از دانشگاه آمريكايي "پرديو" واقع در ايالت 
اينديانا و "جان چين "؛ ژنرال بازنشسته نيروي هوايي آمريكا؛ نيز مقاله 
اي در پايگاه اطلاع رساني دانشگاه آكسفورد منتشر كرده و در آن نوشته 
اند: آيا بايد سلسله مراتب حاكميتي در ايران را احمق يا غير منطقي 
بدانيم   سوال مهم ديگر اين است كه آيا مي توان مانع پيشرفت هسته اي 
ايران شد؟ آنها معتقدند بايد اين اقدام را انجام داد 
احتمالا با پيش دستي مي توان از پيشرفت هسته اي ايران جلوگيري كرد 
اما در شرايط محتمل تري كه هيچ راهكار ديگري براي دفاع از خود براي 
تل آويو باقي نمي ماند؛ بهترين موضع تل آيو و دوري از ايراني است كه 
يقينا از قبل هسته اي شده است  
آنها در اين گزارش شبكه در هم تنيده اي از موضع گيري و فريب از سوي 
همه طرف ها را در اين مساله بررسي كرده اند  "ريچارد نيكسون " رييس 
جمهوري اسبق آمريكا ؛ چند دهه پيش فرضيه مرد ديوانه را در مذاكرات 
مطرح كرد  فرضيه وي بر اين مبنا استوار است كه اگر رقيب شما خود را
در تنگنا مي بيند؛ بايد زياده روي كرده و حتي به شكل خود تخريبي پيش 
برويد: سپس قدرت فراواني در مذاكرات خواهيد يافت ؛ حتي اگر براي دفع 
اين تهديد بيش از حد منطقي باشيد  اين نوع بلوف زني بخشي از هر
مذاكره اي است ؛ اما به نظر مي رسد بيشتر در مسائل بين المللي صدق كند 
در مورد مساله حمله به ايران پيامدهاي سياست بلوف زني بايد در
رويكرد همه طرف ها به آن مد نظر قرار گيرد  از يك طرف اسرائيلي ها در
حال حمله پيشگيرانه به ايران به نظر مي رسند و اين امر تا مدت ها
ادامه دارد  تلاش آمريكايي ها را نيز براي متقاعد ساختن دولت 
نتانياهو در اين مورد كه واشنگتن در صورت لزوم به كمك خواهند آمد؛
نبايد فراموش كرد  ايراني ها نيز از آنجا كه به شدت پيچيده تر
قلمداد مي شوند و براي اينكه ميزان فشار اهرم را احساس نكنند؛
همچنان در آستانه نظامي كردن برنامه هسته اي خود محسوب مي شوند 
با بررسي تاريخ آمريكا به اين نكته پي مي بريم كه تنها دو بار در
تاريخ اين كشور به اين اندازه بي توجه در مورد جنگ صحبت شده است :
يكبار پيش از حمله به عراق در سال 2002 و ديگري لحظات اوليه قبل از
حمله به ويتنام   اين شيوه براي پيوستن به مذاكرات تند و تيز امروزه 
مناسب نيست  
