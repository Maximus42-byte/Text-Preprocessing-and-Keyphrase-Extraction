سامانه دیده‌بانی و هدف‌یابی خودکار سلاح صاعقه؛ دستاورد جدید سپاه 
خبرگزاری فارس: سامانه دیده‌بانی و هدف‌یابی خودکار صاعقه در سازمان تحقیقات و خودکفایی نیروی زمینی سپاه طراحی و تولید شده و صبح امروز با موفقیت آزمایش شد.

به گزارش خبرگزاری فارس، سامانه دیده‌بانی و هدف‌یابی خودکار صاعقه با حضور سردار محمد پاکپور فرمانده نیروی زمینی سپاه پاسداران و جمعی از فرماندهان این نیرو با موفقیت آزمایش شد.

این سامانه توسط متخصصان سازمان تحقیقات و جهاد خودکفایی نیروی زمینی سپاه طراحی و تولید شده و مهمترین ویژگی آن بی‌نیا��ی سلاح از کاربر مستقیم است.

سامانه صاعقه این امکان را به کاربر می‌دهد که از راه دور و در محلی امن و بی‌خطر بتواند منطقه مورد نظر را به صورت شبانه‌روزی تحت پوشش قرار دهد.

امکان تعقیب خودکار اهداف متحرک و شلیک به سوی آن به صورت خودکار یا دستی از دیگر ویژگی‌های این سامانه است.

سامانه صاعقه با تعقیب هدف روی آن قفل کرده و با توجه به سرعت هدف سرعت سلاح تنظیم می‌شود.

این سامانه تنها توسط چند کشور محدود و دارای تکنولوژی پیشرفته و تولید و مورد استفاده قرار می‌گیرد.

