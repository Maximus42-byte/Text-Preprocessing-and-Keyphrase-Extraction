آمانو: درخصوص مرحله پاياني مذاكرات آژانس و ايران تصميم گيري نشده است 
مسكو - "يوكيا آمانو" مديركل آژانس بين المللي انرژي اتمي اعلام كرد كه هنوز درخصوص مرحله پاياني مذاكرات آژانس و ايران تصميم گيري نشده است به گزارش ايرنا- آمانو جمعه در مصاحبه با ريانووستي گفت : درباره زمان 
و مكان برگزاري مذاكرات ايران و آژانس بين المللي انرژي اتمي و نحوه دسترسي بازرسان آژانس به برنامه هسته اي ايران بحثي صورت نگرفته است     وي افزود: اين موضوع كه دبيرخانه يا شوراي حكام آژانس بين المللي 
بايد در مورد بودن يا نبودن بخش نظامي در برنامه هسته اي ايران تصميم بگيرد- يكي از اختلافات در مذاكرات با ايران در زمينه قاعده دسترسي كارشناسان آژانس به اطلاعات در مورد برنامه هسته اي است  
   آمانو گفت : آژانس بين المللي انرژي اتمي با دقت انتخابات رياست جمهوري ايران و نتايج آن را دنبال مي كرد 
   مديركل آژانس بين المللي انرژي اتمي با بيان اين كه پيش بيني روندگفت وگوها درباره برنامه هسته اي ايران بسيار دشوار است - اظهارداشت : به نظر من پيشرفت در مذاكرات به نفع ايران خواهد بود و بدون 
همكاري با آژانس مساله ايران حل نخواهد شد 
   وي اضافه كرد: ايران اعلام مي كند كه تمام فعاليت هاي هسته اي اين كشور اهداف صلح آميز دارد در اين صورت به نفع اين كشور خواهد بود تابا آژانس بين المللي انرژي اتمي همكاري كند تا ماهيت صلح آميز برنامه 
هسته اي اين كشور راستي آزمايي شود 
