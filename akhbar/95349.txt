انديشكده گيت  استون :  برنده انتخابات برنامه هسته اي ايران است 
تهران - انديشكده آمريكايي "گيت استون " نوشت : آيت الله خامنه اي بار
ديگر ثابت كرد كه يك استراتژيست قهار است   او موفق شد هم مردم ايران 
و هم غرب را آرام كند و به اين ترتيب زمان مورد نياز دانشمندانش 
براي كامل كردن پروژه هسته اي را به دست آورد 
به گزارش ايرنا - گيت استون در مقاله اي به قلم "هارولد رود"
(Rhode Harold) نوشت : ايراني ها بهترين استراتژيست ها در خاورميانه و
حتي بهتر از استراتژيست هاي غرب هستند و به همين دليل است كه ايراني ها
بطور مداوم غرب را در تنگنا قرار مي دهند و بر آن برتري مي يابند 
در غرب - ما مدام به دنبال راههايي براي وارد نشدن در مناقشه نظامي 
هستيم و ايراني ها نيز با كمال ميل چنين راههايي را در اختيار ما
قرار مي دهند  تقريبا حتمي است كه ما به حسن روحاني رئيس جمهوري جديد
ايران زمان مي دهيم تا موقعيت خود را مستحكم كند و از اين طريق به 
ايران حتي زمان بيشتري مي دهيم تا توانايي هسته اي نظامي خود را توسعه 
دهد  اين معناي انتخابات رياست جمهوري اخير ايران است  
نويسنده اين مقاله در ادامه با يادآوري مذاكرات اوايل انقلاب غرب با
"بني صدر" در مورد گروگان هاي آمريكايي افزود: وضعيت امروز تقريبا
بطور كامل همانگونه است   (آيت ا��له ) خامنه اي نيز همانند (امام ) خميني 
(ره ) تنها فرد تصميم گيرنده در ايران است  
به احتمال زياد ما به همان نتايجي مي رسيم كه در مذاكره با بني صدر
رسيديم   از اين رو تقريبا حتمي است كه به ايران زمان لازم را براي 
عبور از آستانه هسته اي مي دهيم  
انتخاب روحاني به عنوان رئيس جمهوري يك حركت راهبردي ماهرانه از سوي 
(آيت الله ) خامنه اي بود نه تنها براي آرام كردن غرب بلكه همچنين براي 
آرام كردن مردم ايران كه خواستار قبول ايران به عنوان يك كشور طبيعي 
و بازيابي موقعيت بين المللي پيش از انقلاب اسلامي هستند 
بطور خلاصه - اين انتخابات يك "پيروزي "  براي (آيت الله ) خامنه اي و يك 
"شكست " براي غرب - اسرائيل و مردم ايران بود كه بارها نشان داده اند
خواستار خلاص شدن از استبداد رژيم هستند 
