احسان  مهرابي در گفت وگو با بي بي سي نمايندگان اصولگراي مجلس همسويي چنداني با دولت روحاني ندارند
تهران - احسان مهرابي با عنوان روزنامه نگار از برلين آلمان يكشنبه شب 
در گفت وگو با شبكه تلويزيوني بي بي سي گفت : نمايندگان اصولگراي مجلس 
به لحاظ سياسي همسويي چنداني با دولت روحاني ندارند 
به گزارش ايرنا- تلويزيون بي بي سي فارسي گفت : مجلس ايران به وزير
علوم كارت زرد يا اخطار داد  23 نماينده مجلس گفتند كه برخي از
معاونان رضا فرجي دانا با اعتراض هاي انتخاباتي سال 88 ارتباط داشتند
 بي بي سي افزود: آنها به طور مشخص به انتصاب جعفر نيلي منفرد به 
عنوان معاون آموزشي و جعفر توفيقي به عنوان مشاور وزير علوم اعتراض 
داشتند كه هر دو از وزراي پيشنهادي حسن روحاني بودند كه از مجلس راي 
اعتماد نگرفتند 
احسان مهرابي در گفت وگو با تلويزيون بي بي سي فارسي در اين باره 
گفت : با اتفاقي كه امروز افتاد و صحبت هايي كه برخي نمايندگان مجلس 
داشتند ممكن است كه نمايندگان مجلس اين رويه را ادامه بدهند و پس از
سال ها فرجي دانا را يا به صورت اتوماتيك وار استيضاح بكنند و يا در
مراحل بعدي موضوع استيضاح هم پيگيري بشود 
مهرابي افزود: چون به هر حال چالش هاي نمايندگان مجلس با وزارت علوم 
درباره بازگشت دانشجويان ستاره دار و اساتيد بازنشسته به دانشگاه و
باز شدن فضاي سياسي در دانشگاه ها همچنان ادامه خواهد داشت  
وي تاكيد كرد: فرجي دانا اهرم چنداني براي مقابله با مجلس ندارد چون 
به هر حال اگر بخواهد ايشان را استيضاح بكند و با توجه به اينكه دولت 
روحاني هم چندان تمايلي ندارد وارد چالش سياسي با مجلس بشود به طور
طبيعي فرجي دانا اهرم چنداني ندارد 
مهرابي تصريح كرد: ايشان از روز اول به هر حال تمايل چنداني به بحت
وزارت نداشت و فعلا هم ترجيح مي دهد كه برنامه هايشان را پيگيري بكد
حتي اگر منجر به برخورد مجلس با ايشان بشود 
وي اظهار داشت : اتفاقاتي كه در ماه هاي اول دولت روحاني افتاده غير
متعارف بوده است اگر ما برخورد دولت روحاني با مجلس در مقايسه با
دولت احمدي نژاد را بررسي كنيم مي بينيم كه در دولت احمدي نژاد بسياري 
از وزرا عملا قوانين مصوب مجلس را اجرا نمي كردند و حتي در جلساتي كه مجلس 
دعوت مي كرد با مخالفت احمدي نژاد حضور پيدا نمي كردند و برخورد احمدي 
نژاد با مجلس هم همواره براساس تحقير بود ولي عملا مجلس امتيازات زيادي به 
دولت احمدي نژاد مي داد 
مهرابي خاطر نشان كرد: همسويي مجلس با دولت احمدي نژاد و حمايت رهبري در
شش سال اول دولت فضاي سنگيني به وجود آورده بود كه اجازه نمي داد مجلس 
با دولت احمدي نژاد برخورد كند 
