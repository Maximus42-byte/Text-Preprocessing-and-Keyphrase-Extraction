رييس  رژيم صهيونيستي بر مطرح بودن همه راهكارها درمورد ايران تاكيد كرد
تهران -"شيمون پرز"؛ رييس رژيم صهيونيستي ؛ روز يكشنبه در سخناني خطاب 
به نمايندگان لابي كميته روابط عمومي آمريكايي اسرائيل ؛ گفت : همه 
راهكارها در مورد ايران هنوز مد نظر است  
رئيس رژيم اشغالگر قدس در سخناني خطاب به لابي متنفذ كميته امور
عمومي - آمريكا اسرائيل گفت : "ايران اهريمن و از نظر اخلاقي فاسد
است ؛ بر اساس تخريب بنا شده و به انسانيت توهين مي كند  اين كشور
مركز؛ حامي و تامين كننده مالي تروريسم جهاني است و خطري براي كل 
جهان به شمار مي آيد  تهران ؛ برلين و مادريد همچنين دهلي و بانكوك را
همزمان تهديد مي كند و خطرهايش تنها متوجه اسرائيل نيست  
ايران جاه طلبانه مي خواهد منطقه خاورميانه را در كنترل خود بگيرد:
بنابر اين مي تواند بر بخش عمده تري از اقتصاد جهان تسلط يابد  اين 
مسير پيش گرفته شده توسط تهران بايد متوقف شود 
اسرائيل ترس از جنگ را تجربه كرده است و دنبال آن نيست   صلح همواره 
اولويت ما بوده است : اما اگر مجبور به جنگ شويم ؛ بدانيد كه پيروز
خواهيم شد 
اوباما يك سياست موثر؛ پيچيده و بين المللي را اجرا و رهبري مي كند كه 
شامل اعمال تحريم هاي سياسي و اقتصادي عليه ايران است   وي به روشني به 
تل آويو گفته است كه اجازه هسته اي شدن به ايران نخواهد داد "
وي افزود: "همه راهكارها همچنان مطرح است از جمله راهكار نظامي زيرا
سياست مهار براي هميشه قابل ادامه نيست   آمريكا و اسرائيل هدف مشتركي 
دارند كه از توسعه تسليحات هسته اي ايران جلوگيري به عمل آورند 
فاصله اي بين ما نيست و پيام ما روشن است : ايران سلاح هسته اي نخواهدساخت  "
علاوه بر اين ؛ روزنامه صهيونيستي "هاآرتض " نيز با انتشار بخش ديگري از
سخنان پرز در اين همايش به نقل از وي نوشت : "به رغم تنش هاي موجود
بين تل آويو واشنگتن به دليل برنامه هسته اي ايران ؛ پرز بر روابط همه 
جانبه و اتفاق نظر بين دو طرف تاكيد كرد و افزود: "با روساي جمهور
دموكرات و جمهوري خواه امريكا در زمان هاي مختلف ديدار كرده ام و همه 
آنها از اسرائيل حمايت كرده اند  بنابر اين حمايت از اسرائيل از سوي 
هر دو حزب صورت مي گيرد و ما از اين بابت متشكريم   در همين راستا؛ توجه 
اوباما به امنيت اسرائيل ستودني و محسوس است  "
وي خطاب به اوباما گفت : "آقاي رييس جمهور من از تعهد عميق شما به 
اسرائيل مطلع هستم   در دوران رياست جمهوري شما همكاري هاي امنيتي بين 
آمريكا و اسرائيل به بالاترين سطح خود رسيده است   ما دوستي در كاخ 
سفيد داريم   وي ارزش هايي را در خود سراغ دارد كه باعث امنيت 
اسرائيل شده و آمريكا را ارزشمندتر مي سازد  از طرف مردم خودم از شما
ق��رداني مي كنم  
اسرائيل با موجوديتي متزلزل تاسيس شد: اما اكنون به قطعيت رسيده 
است   مجبور بوديم طي شش دهه شش بار بجنگيم   در هيچ يك از آنها شكست 
نخورديم و هرگز نيز اين اتفاق روي نمي دهد  دفاع از خود حق ما و لازم 
است  "
پرز همچنين در خصوص بن بست در مذاكرات به اصطلاح صلح اسرائيل و فلسطيني 
ها نيز گفت : "محمود عباس رييس تشكيلات خودگردان و رهبري فعلي فلسطين 
خواستار صلح است   فلسطيني ها هميشه همسايه ما خواهند بود و صلح را مي 
توان و بايد به دست آورد  صلح بر اساس راهكار دو كشور يك كشور
يهودي به نام اسرائيل و كشوري عربي موسوم به فلسطين  
مي خواهيم اسرائيل يهودي ؛ دموكراتيك و جذاب را بنا نهيم   من مرتب با
محمود عباس و "سلام فياض "؛ نخست وزير انتصابي دولت خودگردان ؛ ديدار مي 
كنم   انها صلح مي خواهند و بر آن اصرار دارند  باور دارم صلح ممكن 
است  آنها شركاي ما در استقرار صلح هستند و نه حماس  "
