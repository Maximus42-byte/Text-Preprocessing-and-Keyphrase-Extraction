يوكيا آمانو با اشاره به توافق ژنو: هنوز راه درازي در پيش است 
پايگاه اينترنتي راديو فردا به نقل از خبرگزاري رويترز
نوشت : "يوكيا آمانو" مديركل آژانس بين المللي انرژي اتمي روز جمعه چهارم 
بهمن در وين و درحاليكه نسبت به آينده توافق 6 ماهه ايران با قدرت هاي 
جهاني ابراز خوش بيني كرد گفت كه هنوز راهي طولاني در پيش است  
به گزارش ايرنا- اين پايگاه خبري در ادامه افزود: آمانو در ادامه 
همچنين توافق 6 ماهه ايران با قدرت هاي جهاني را يك گام مهم رو به جلو
براي دستيابي به راه  حلي جامع با هدف پا��ان دادن به بحران هسته اي 
ميان جمهوري اسلامي و جامعه جهاني توصيف كرد 
اين رسانه ادامه داد: تهران در توافقي با گروه 1+5 شامل نمايندگان 
آمريكا- بريتانيا- فرانسه - چين - روسيه و آلمان در ماه نوامبر 2013 قبول 
كرد تا سطح غني سازي اورانيوم خود را تا پنج درصد كاهش دهد  همچنين 
ذخاير اورانيومي را كه تا حدود 20 درصد غني كرده بود را اكسيد يا
رقيق كند و از تزريق سوخت هسته اي به رآكتور آب سنگين اراك نيز
خودداري نمايد 
در مقابل قدرت هاي جهاني نيز متعهد شدند كه در همين مدت بيش از چهار
ميليارد دلار از پول فروش نفت ايران كه بر اثر تحريم هاي جهاني در
بانك هاي بين المللي بلوكه شده بود را آزا�� كرده و تحريم هاي بيشتري نيز
عليه تهران تصويب و اجرا نكنند 
پايگاه اينترنتي راديو فردا در ادامه نوشت : قرار است گفت وگوها ميان 
ايران و قدرت هاي جهاني در ماه هاي آينده ادامه داشته باشد تا به راه 
حلي نهايي و جامع براي پايان دادن به اين بحران - پس از يك دهه منجر
شود 
مديركل آژانس بين المللي انرژي اتمي در ادامه ضمن ابراز خوش بيني در اين 
خصوص مجددا خواستار اختصاص بودجه اي بيشتر به اين نهاد براي انجام بازرسي 
از تاسيسات و برنامه اتمي ايران شد 
آمانو گفته است كه آژانس براي انجام بازرسي و راستي آزمايي برنامه 
هسته اي تهران نياز به افزايش دو برابري بازرسان و بودجه خود دارد 
��ين پايگاه خبري در پايان افزود: بر اساس توافق جمهوري اسلامي با گروه 
1+5 و قوانين جهاني - آژانس بين المللي انرژي اتمي مسوول بازرسي و
اطمينان يابي از منحرف نشدن برنامه اتمي ايران به سوي ساخت تسليحات 
هسته اي است  

