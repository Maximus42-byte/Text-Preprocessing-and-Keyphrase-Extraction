صداي  امريكا: اسراييل عليه برنامه هسته اي ايران جنبش تبليغاتي به راه انداخت 
اسراييل دست به كمپيني در مورد مذاكرات اتمي بين المللي با ايران زده است  
به گزارش ايرنا- صداي آمريكا دوشنبه شب در گزارشي افزود: در همين 
راستا- روز يكشنبه بنيامين نتانياهو نخست وزير اسراييل با رسانه هاي 
هر شش كشور عضو گروه 1+5 مصاحبه هاي اختصاصي داشت  
صداي آمريكا تاكيد كرد: او از آمريكا- بريتانيا- فرانسه - آلمان -
روسيه و چين خواست تسليم ايران نشوند زيرا به گفته او- به توافق 
نرسيدن بهتر از يك توافق بد ا��ت  
بر اساس اين گزارش - "تسليم "- واژه اي بود كه نتانياهو از آن 
استفاده كرد چون او نگران است گروه مذاكره كننده بين المللي نهايتا
موافقت كند كه ايران شمار بالايي از سانتريفيوژ را نگه دارد 
صداي آمريكا اظهار داشت : رقم مورد نظر اسراييل زير يك هزار
سانتريفيوژ است زيرا اعتقاد دارد با اين تعداد- در صورتي كه ايران 
تصميم به ساخت بمب بگيرد زمان بيشتري خواهد برد تا مواد لازم آن را
توليد كند 
صداي آمريكا خاطرنشان كرد كه در همين چارچوب - يك هيات بلندپايه رژيم 
صهيونيستي يكشنبه شب وارد واشنگتن شد تا اعضاي آن با همتايان خود در
آمريكا ملاقات كنند 
اين شبكه خبري اضافه كرد: سرپرست هيات - وزير اطلاعات اسراييل است و
روزنامه اورشليم پست - اين گروه را يك هيات امنيتي اضطراري خوانده است 
 
" منشه امير" كارشناس امور خاورميانه در بيت المقدس به صداي امريكا
گفت : اين احتمال وجود دارد كه گروه 1+5 خسته يا نااميد بشوند و
بيايند و با حكومت ايران به يك توافقي برسند كه از نظر اسراييل 
پتانسيل رسيدن حكومت اسلامي ايران به بمب هسته اي را همچنان حفظ كند 
امير افزود: دولت روسيه در اوكراين گرفتار است - دولت چين نزاع مرزي با
چندين كشور همسايه دارد- آمريكا و كشورهاي غربي با داعش و عراق روبرو
هستند و آمريكا احتمالا به همكاري ايران در امور عراق نياز بسيار
دارد  تركيه هم با ايران دارد يك نوع روابط و مصالح مشترك پيدا مي كند
 وي تاكيد كرد: اينها همه باعت اين تصور و گمان در اسراييل مي شود كه 
دنيا ممكن است با پتانسيل اتمي ايران كنار بيايد 
امير تصريح كرد: حكومت ايران مي گويد ما در نظر داريم علاوه بر بوشهر-
8 - 9 كوره اتمي راه اندازي كنيم و براي تامين سوخت آنها- به صد هزار
سانتريفيوژ احتياج داريم  
وي اظهارداشت : براي ساختن بمب اتمي كافي است كه 55 هزار سانتريفيوژ بچرخد
و به كار ادامه بدهد  حتي اگر حكومت هاي غربي حاضر باشند كه ايران 10
يا 15 هزار سانتريفيوژ همچنان بچرخاند- اين به معناي آن است كه رژيم 
ايران دير يا زود- يك توان هسته اي به دست خواهد آورد و بمب اتمي را
توليد خواهد كرد 
امير خاطرنشان كرد: "جامعه جهاني بايد به فكر منافع خودش باشد  كشور
اسراييل هم بايد به فكر منافع خودش باشد ولي به طور مسلم - موضوع
ديگري كه موجب نگراني همه كشورها بايد باشد توان موشكي حكومت اسلامي 
ايران است - حكومتي كه موشكهايي با برد 2100 كيلومتر و يا با برد 5
هزار كيلومتر دارد كه تا اكثر پايتخت هاي كشورهاي غربي مي رسد "
وي افزود: ايران حتي در حال ساخت يا طراحي موشكي با برد 10 هزار
كيلومتر است كه مي تواند به سواحل شرقي آمريكا برسد  با اين وضعيت -
سوال آن است اگر حكومت ايران واقعا در فكر استفاده مسالمت آميز از
انرژي است به اين موشك چه نيازي دارد؟!

