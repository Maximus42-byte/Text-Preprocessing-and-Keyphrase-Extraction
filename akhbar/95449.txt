پيشنهادهاي  علاوي براي پايان دادن به بحران در عراق 
انكارا - " اياد علاوي " رهبر ائتلاف العراقيه ؛ سه گزينه براي پايان 
دادن به بحران عراق ارائه كرد 
به گزارش روز سه شنبه ايرنا ؛ علاوي در گفت وگو با "سي  ان  ان  ترك "
سازماندهي براي برگزاري كنفرانس ملي اربيل ؛ انتخابات زودهنگام و
انتصاب نخست وزير جديد را سه گزينه براي برون رفت عراق از بحران 
موجود عنوان كرد 
"سي  ان  ان  ترك " نوشت علاوي كه در حال حاضر نقش مهمي در حل بحران 
سياسي عراق - پس از صدور حكم بازداشت " طارق الهاشمي " معاون رييس 
جمهوري عراق توسط " نوري المالكي " نخست وزير اين كشور - دارد؛ هفته 
گذشته به تركيه سفر كرد 
به گزارش اين رسانه ؛ وي در اين سفر با " رجب طيب اردوغان " و "احمد
داوداوغلو "نخست وزير و وزير امور خارجه اين كشور كه نگران آينده 
عراق هستند ؛ به گفت وگو پرداخت  
علاوي افزود : پيام من به افرادي كه آشكارا با من موافق هستند ؛
اتحاد ملي است كه با برگزاري يك كنفرانس ملي با حضور نمايندگان تمامي 
گروه ها در اربيل مي توان به آن دست يافت  
علاوي در باره دخالت برخي از كشورها در امور داخلي عراق اظهارداشت :
من برخلاف " نوري المالكي " فكر نمي كنم كه تركيه در امور داخلي عراق 
دخالت مي كند ؛ بلكه اين كشور نگران اوضاع در عراق است ؛ المالكي به 
جاي متهم كردن تركيه بهتر است ديگر كشورهاي حامي خود را كه صدمات 
بسياري به عراق وارد كرده اند؛ متهم كند 
وي افزود: تركيه نگران فرقه گرايي و بي ثباتي در عراق است و قصد
دخالت در امور داخلي اين كشور را ندارد 
رهبر ائتلاف العراقيه با ادعاي دخالت دائمي ايران در اين كشور و هدف 
قرار دادن مخالفان سياسي نوري المالكي به تهران توصيه كرد سياست هاي 
خود را بر پايه  منافع متقابل دو كشور استوار كند و در امور داخلي 
اين كشور دخالت نكند 
