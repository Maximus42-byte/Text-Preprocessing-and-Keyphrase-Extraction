وزير خارجه فرانسه بار ديگر بر لزوم سختگيري در مذاكرات ژنو تاكيد كرد
سياسي  ايران  مذاكرات ژنو لوران فابيوس 
تهران - ايرنا -وزير امورخارجه ي فرانسه روز پنجشنبه در گفت و گوي 
زنده با شبكه ي تلويزيوني "فرانس 2"  بار ديگر بر لزوم "سختگيري " در
مذاكرات هسته اي ايران با كشورهاي غربي تاكيد كرد 
شبكه ي تلويزيوني "فرانس 2" با دعوت از لوران فابيوس وزير امورخارجه 
ي فرانسه - نظرات وي را درباره مذاكرات جاري هسته اي ايران و كشورهاي 
1+5 جويا شد 
لوران فابيوس وزير امورخارجه ي فرانسه گفت :"توافق ابتدايي با ايران 
بر سر برنامه هاي هسته اي اين كشور امكان دارد و هنوز شانسي براي 
رسيدن به اين موضوع وجود دارد اما اين موضوع مستلزم سختگيري و جديت 
در مذاكرات است  "
 فابيوس در اين گفت و گو ضمن ابراز اميدواري از نائل شدن كشورهاي 
غربي به توافقي ابتدايي با ايران - بر لزوم ضمانت هاي سختگيرانه و جدي تاكيد كرد 
 وزير امورخارجه ي فرانسه گفت :"اميدوارم اما اين توافق - بدون سختگيري 
ها و جديت ما امكان پذير نخواهد بود  تاكنون طرف ايراني هيچ نشانه اي 
از اينكه بخواهد مواضع گروه شش را بپذيرد از خود نشان نداده است اما
اميدارم كه آنها بپذيرند 
 لوران فابيوس خاطر نشان كرد:"مواضع (آيت الله ) علي خامنه اي حاكي از
وجود تناقض و اختلاف هاي بزرك در بطن قدرت ايران است   بر اساس 
اطلاعاتي كه ما از ايران دريافت كرده ايم - علاوه بر افراد ميانه رو-
افراد و گروه هاي بسيار تندرويي در داخل حاكميت ايران وجود دارند كه 
ما نمي توانيم با آنها به توافق برسيم  "
