وزير خارجه فرانسه : اجازه دستيابي ايران به سلاح هسته اي را نمي دهيم 
لورن فابيوس وزير امور خارجه فرانسه روز سه شنبه در
نشست جهاني جامعه يهوديان آمريكا گفت : اجازه دستيابي ايران به سلاح
هسته اي را نخواهيم داد 
به گزارش پايگاه خبري "پي آر نيوزواير" - فابيوس در سخنان خود در
جلسه گشايش اين نشست با حضور بيش از دو هزار شركت كننده از آمريكا و
بيش از 70 كشور جهان - به موضوع هسته اي ايران و همچنين مسائل صلح
خاورميانه - بحران سوريه و تشديد يهودي ستيزي در اروپا پرداخت  
فابيوس در خصوص برنامه هسته اي ايران - بر موضع قاطع فرانسه در اين 
ارتباط تاكيد كرد و گفت : فرانسه خواستار رسيدن به توافق است اما
روشن است كه ما به ايران اجازه دستيابي به سلاح هسته اي را نخواهيم 
داد 
وي افزود: گروه 1+5 بايد در مذاكره با ايران به منظور تضمين صلح آميز
بودن برنامه هسته اي ايران - متحد باقي بماند 
وزير خارجه فرانسه در خصوص تحولات سوريه نيز اظهار داشت : فرانسه مصمم 
است كه تلاش رژيم سوريه را براي به دست گرفتن كنترل اوضاع با استفاده از
زور نظامي با كمك ايران و روسيه  متوقف كند  
وي تلاش بشار اسد براي انتخاب دوباره به رياست جمهوري را يك فريبكاري 
فاقد مشروعيت قلمداد كرد 
