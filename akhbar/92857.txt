مخالفت مجلس با تکلیف ستاد تدابیر ویژه تحریم برای ارسال گزارشات خود به شورای عالی امنیت
نمایندگان مجلس شورای اسلامی در ادامه رسیدگی به لایحه اصلاح قانون بودجه سال 1392 کل کشور، قید موظف شدن ستاد تدابیر ویژه تحریم برای ارسال گزارشات خود به شورای عالی امنیت ملی را حذف کردند.

به گزارش خبرنگار پارلمانی خبرگزاری دانشجویان ایران(ایسنا)، نمایندگان مجلس شورای اسلامی با پیشنهاد ایرج عبدی مبنی بر حذف تبصره هشت از لایحه اصلاح بودجه 92 مخالفت کردند. در این مخالفت به معنای موافق نبودن مجلس با موظف شدن ستاد تدابیر ویژه تحریم برای اعل��م مصو��ات خود به صورت مکتوب به شورای عالی امنیت ملی است.

علیرضا محجوب در موافقت و محمدرضا پورابراهیمی در مخالفت با حذف این پیشنهاد سخن گفتند.

نوبخت، معاون نظارت راهبردی رییس جمهور در توضیحاتی گفت: بنابر درخواست دبیرخانه شورای عالی امنیت ملی تبصره 8 لایحه بودجه سال 1392 را حذف کردیم حال اگر مجلس، دولت را حذف کند به معنای ابقای این تبصره می‌باشد.

پس از مذاکرات انجام شده فقط 51 نماینده از 220 نماینده حاضر در جلسه با پیشنهاد ایرج عبدی موافقت کردند. بدین ترتیب مجلس مخالفت خود با ارسال مصوبات ستاد تدابیر ویژه تحریم برای شورای عالی امنیت ملی را ابراز کرد. 

