انگليس  خواسته درج نام حزب الله در فهرست سياه اتحاديه اروپا را تكراركرد
تهران - انگليس بارديگر از وزراي خارجه اتحاديه اروپا خواست نام "حزب 
الله " لبنان را در فهرست سازمان ها و گروه هاي تروريستي تحت تحريم اين 
اتحاديه قرار دهند 
خبرگزاري رويترز به نقل از ديپلمات هاي اروپايي اعلام كرد: انگليس با
حمايت فرانسه - آلمان و هلند خواستار قرار گرفتن مساله تحريم حزب الله در
دستور كار نشست 22 ژوئيه وزراي خارجه اتحاديه شد و تاكيد كرد كه حصول 
پيشرفت در اين زمينه مستلزم بحت آن در سطحي عالي تر و سياسي است  
سخنگوي "كاترين اشتون " مسوول سياست خارجي اتحاديه اروپا نيز گفته است 
كه  دستور كار نشست آينده وزاري خارجه اين اتحاديه هنوز نهايي نشده است  
رويترز افزود: با توجه به مداخله جدي حزب الله تحت حمايت ايران در جنك 
داخلي سوريه - در هفته هاي اخير- پيشنهاد انگليس فوريت و حاميان بيشتري 
در اروپا پيدا كرده است  
سخنگوي وزارت خارجه انگليس اعلام كرد: شواهدي كه نشان مي دهد شاخه 
نظامي حزب الله يك سازمان تروريستي است - متقاعد كننده و به آن اندازه 
مستدل است كه بتوان با استناد به آن - اين گروه را در فهرست سياه قرار داد 
تلاش چند هفته پيش انگليس براي اجماع اتحاديه اروپا در زمينه قرارگرفتن 
نام حزب الله در فهرست سياه - با ابراز نگراني اين اتحاديه از منتهي شدن 
اين اقدام به ايجاد بي ثباتي در لبنان و خاورميانه - شكست خورد 
اتريش و جمهوري چك با گنجاندن نام حزب الله در فهرست سازمان هاي 
تروريستي اتحاديه اروپا مخالف هستند 
گروه فلسطيني حماس و فارك كلمبيا از گروه هايي هستند كه در فهرست سياه 
اين اتحاديه قرار دارند 
"آويگدور ليبرمن " وزير خارجه سابق رژيم صهيونيستي كه در زمان حاضر-
نماينده كنست اين رژيم است - در نامه اي به اشتون ضمن اعتراض به تعلل و
به نتيجه نرسيدن گفت وگوهاي اتحاديه اروپا در رابطه با گنجاندن نام 
حزب الله در فهرست سياه - بر ضرورت اجراي اين پيشنهاد تاكيد كرده است  
"بنيامين نتانياهو" نخست وزير رژيم صهيونيستي نيز در ديدار دو هفته پيش 
خود با اشتون - ابراز اميدواري كرد كه اتحاديه اروپا نظر خود را مبني 
بر امتناع از قرار دادن حزب الله در فهرست سازمان هاي تروريستي - تغييردهد
