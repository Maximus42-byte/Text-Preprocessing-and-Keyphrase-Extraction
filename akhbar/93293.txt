جانشين مرزباني ناجا: کنترل تردد شناورها با ما نيست اما کمک مي‌کنيم
جانشين مرزباني ناجا از افزايش توان يگان‌هاي درياباني تا رسيدن به بالاترين نقطه قدرت براي انسداد و حفاظت از مرزهاي آبي خبر داد.

به گزارش خبرنگار «حوادث» خبرگزاري دانشجويان ايران(ايسنا)، امير سرتيپ دوم احمد گراوند گفت: در راستاي ارتقاي سطح کمي و کيفي فعاليت‌هاي مرزباني در هرمزگان، کارگاه‌هاي آموزشي ويژه کارکنان و نيروهاي درياباني در هرمزگان برگزار شد.

وي با اشاره به اينکه امنيت خوبي در مرزهاي کشور برقرار است، اظهار کرد: آمارها در 11ماهه گذشته امسال نشان م��‌دهد که تمامي شاخص‌هاي ما رشد قابل ملاحظه‌اي داشته است.

گراوند با اشاره به استفاده نيروهاي مرزباني و درياباني از دستگاه‌هاي پيشرفته روز دنيا در امر حراست از مرزها، افزود: در راستاي تجهيز درياباني، امروز دو دستگاه ناوچه 60 فوتي به فرماندهي درياباني کيش تحويل شد.

به گفته جانشين فرماندهي مرزباني ناجا، پيش از اين بزرگترين شناور اين فرماندهي شناورهاي 50 فوتي بود.

وي همچنين به تجهيز درياباني در سال جاري اشاره و خاطرنشان کرد: دريا سطح بسيار وسيعي دارد و اين کمک ها کافي نيست و بايد ادامه يابد.

جانشين مرزباني ناجا با اشاره به کشفيات مرزباني در 11ماهه گذشته اضافه کرد: ��شفيات مواد مخدر 25 درصد رشد داشته که با وجود مقابله‌هاي شديد در مرزهاي شرقي، ورود اين مواد در سطح قابل توجهي از طريق دريا انجام مي‌شود.

جانشين مرزباني ناجا با اشاره به ساير کشفيات نيروهاي مرزباني کشورنيز گفت: کشف اسلحه 86درصد، مشروبات الکلي 78درصد، کشف سوخت قاچاق 11درصد و ردزني و کمين 25درصد افزايش يافته است.

گراوند با بيان اينکه درگيري با اشرار در نوار مرزي کشور 25درصد کاهش يافته است گفت: همچنين شهداي ما در مرزباني نيز 21درصد کاهش يافته است، در صورتي که هلاکت اشرار و ضدانقلاب 10درصد افزايش يافته است.

وي بيان کرد: در مقابل هر يک شهيد ما پنج شرور و ض��انقلاب به درک واصل شده که اين آمار نشان از آموزش نيروها در نوار مرزي کشور است.

گراوند با اشاره به کشف بيش از پنج تن مواد مخدر توسط درياباني هرمزگان، گفت: همچنين کشفيات در استان هرمزگان طي 11ماهه گذشته رشد 400 درصدي را نشان مي‌دهد که حاکي از توان و آموزش بالاي نيروهاي درياباني است.

جانشين مرزباني ناجا ادامه داد: همچنين در بخش کشف مشروبات الکلي در اين استان مرزي 44 درصد، سوخت قاچاق 32 درصد با ميزان بيش از چهار ميليون ليتر، تجهيزات ماهواره‌اي 11 درصد و کشف سيگار نيز 57 درصد رشد داشته‌ايم.

وي با تاکيد براينکه تا زماني که از نظر ناوگان دريايي به تجهيزات کامل دست نيابيم، کمک‌ها ادامه خواهد يافت، بيان کرد: از ابتداي امسال تاکنون چهار فروند ناوچه 60 فوتي، 60 فروند شناور 17 فوتي و تعدادي شناور 25 فوتي در راستاي تجهيز يگان‌هاي دريايي به فرماندهي‌هاي درياباني کشور تحويل شده است.

جانشين مرزباني ناجا با اشاره به اولويت‌هاي کاري در دريا گفت: کل استان هرمزگان، چابهار، بوشهر و خوزستان در اولويت‌هاي کاري ما براي مقابله با ناهنجاري هاست.

وي همچنين با اشاره به اولويت‌هاي درياباني در شمال کشور گفت: استان‌هاي گيلان، مازندران و گلستان به ترتيب، سه اولويت ما هستند.

گراوند علت استقبال از قاچاق سوخت را اختلاف قيمتي بين ايران و کشورهاي همسايه دانست و گفت: تا زماني که اين اختلاف قيمت وجود داشته باشد، قاچاق سوخت نيز وجود خواهد داشت.

وي با اشاره به اينکه افراد سودجو سوخت را براي مصارف ديگر مانند کشاورزي مي‌گيرند اما آنرا در بازار سياه قاچاق مي‌فروشند تاکيد کرد: هرکاري که ساير دستگاه‌ها در زمينه جلوگيري از قاچاق سوخت به درستي انجام نمي‌دهند، به درياباني ربط مي‌دهند و ما بايد از آن جلوگيري کنيم.

جانشين مرزباني ناجا با اشاره به اينکه سال 89 تنها سالي بود که اعتبارات انسداد مرزها به صورت کامل تحقق يافت، تاکيد کرد: امسال نيز اعتبارات خوبي دريافت شده و مرزباني تا جايي که تمامي نقاط کور مرزي را مسدود کند، رو به جلو حرکت مي‌کند.

گراوند با تاکيد براينکه بهترين امنيت را در مرزهاي ايران حکمفرما است گفت: تعداد افراد شروري که در 11ماهه گذشته توسط مرزباني کشته شده‌اند، 82نفر بوده است و مابقي آنها نيز دستگير شده‌اند.

وي از کاهش 10درصدي طرد اتباع بيگانه خبر داد گفت: بصورت ميانگين روزانه 90 متجاوز مرزي دستگير مي‌شوند و همچنين روزي يکهزار نفر را طرد مي‌کنيم که اين آمار نسبت به مدت مشابه سال قبل 10درصد کاهش يافته است.

وي با اشاره به ملاقات‌هاي مرزي ايران با کشورهاي حوزه خليج فارس گفت: اين ملاقات ها تاثيرات بسيار خوبي را دارند و طي همين اقدامات نيز بسياري از مشکلات رفع ��ده است.

گراوند با تاکيد براينک�� کار کنترل تردد شناورها در آبهاي سرزميني بر عهده درياباني نيست اظهار کرد: همانگونه که کنترل تردد اتومبيل‌ها در جاده بر عهده پايانه‌هاي حمل و نقلي است و پليس فقط بر اجراي صحيح قوانين نظارت مي‌کند، در دريا نيز کنترل تردد با بنادر است، اما ما نيز دراين کار به آنها کمک مي‌کنيم، هرچند که خارج از وطايف ماست.

وي درخصوص حادثه غرق شدن اتوبوس دريايي و مرگ 17 گردشگر در اين حادثه گفت: حتي اگر ما نيز در جزيره هرمز حضور داشتيم، بنادر و دريانوردي بايد بر نحوه تردد رسيدگي مي‌کرد.

جانشين مرزباني ناجا گفت: با وجود اينکه وظيفه ما رسيدگي به امور مسافري نبود، به دستور استاندار درا��ن کار نيز دخالت کرده و بخشي از کار را انجام داديم.

گراوند تاکيد کرد: اگر کسي سند قانوني دارد که کنترل تردد با درياباني است، سند را نشان دهد.

وي تصريح کرد: مرز افغانستان را بستيم، و متجاوزين به سمت پاکستان آمدند که با انسداد اين بخش ها نيز قاچاقچيان و متجاوزين مرزي به دريا رو آورده اند که براي تقويت بخش دريايي نيز برنامه هاي خوبي داريم.

**در آستانه چهارشنبه پايان سال: کشف بيش از 30ميليون مواد محترقه طي چهار ماه گذشته

جانشين مرزباني ناجا با اشاره به اتخاذ تمهيدات لازم براي جلوگيري از ناهنجاري‌ها در چهارشنبه آخر سال اظهار ��رد: در راستاي حفظ و صيانت از مرزهاي کشور، از مدت اين زمان تاکنون بيش از 30 ميليون عدد ترقه توسط نيروهاي مرزباني در دريا و خشکي کشف شده است.

به گزارش ايسنا، گراوند در نشستي در بندرعباس با بيان اينکه بيشتر اين کشفيات در جنوب کشور بوده است، خاطرنشان کرد: يکي از بزرگترين اين محموله‌ها در بوشهر بود که در اقدام درياباني اين استان محموله 11ميليون عددي اين مواد کشف و ضبط شد.

وي با اشاره به كشفيات موادمحترقه در ساير استان‌ها نيز اضافه کرد: بيشتر کشفيات در اين زمينه در استان‌هاي کردستان، آذربايجان و بوشهر بوده است.  

