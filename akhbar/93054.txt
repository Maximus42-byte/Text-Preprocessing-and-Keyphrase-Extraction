تحرکات نظامی رژیم صهیونیستی در مرز لبنان
طی هفته های گذشته، تحرکات نظامی ارتش رژیم صهیونیستی در مرزهای جنوب لبنان شکل بسیار گسترده ای به خود گرفته و جنگنده های این رژیم به شکل روزانه به حریم هوایی این کشور تجاوز می‌کنند.
رئیس جمهور لبنان واکنش جامعه بین المللی را بر رژیم صهیونیستی به منظور پایان دادن به تهدیدهای نظامی ضد  لبنان خواستار شد.
به گزارش پایگاه اطلاع رسانی شبکه خبر، میشل سلیمان گفت :  اسرائیل ضمن ادامه سیاست خصمانه خود و تهدید نظامی لبنان ، هر روز حریم هوایی لبنان و  قطعنامه آتش بس 1701 شورای امنیت را نقض می کند .
وی تاکید کرد : جامعه بین المللی باید رژیم اشغالگر قدس را برای متوقف کردن اتخاذ سیاست تهدید و تجاوز علیه لبنان تحت  فشار قرار دهد .
هواپیماهای جنگی و جاسوسی رژیم صهیونیستی هر روز با نقض حریم هوایی لبنان ، پروازهای عملیاتی- شناسایی در لبنان انجام می دهند.
منابع خبری از جنوب لبنان گزارش دادند که جنگنده های رژیم صهیونیستی، چهارشنبه گذشته نیز با ورود به آسمان لبنان، به گشت زنی در مناطق مختلف جنوب این کشور پرداختند.
تحرکات نظامی رژیم صهیونیستی در مرزهای لبنان
طی هفته های گذشته، تحرکات نظامی ارتش رژیم صهیونیستی در مرزهای جنوب لبنان شکل بسیار گسترده ای به خود گرفته و جنگنده های این رژیم به شکل روزانه به حریم هوایی این کشور تجاوز می‌کنند.
هفته گذشته ژنرال « ایال آیزنبرگ » ، یکی از فرماندهان ارتش رژیم صهیونیستی ، ضمن اذعان به قدرت روز افزون نیروهای مقاومت حزب الله ، گفته بود : در صورت بروز جنگی تازه با حزب الله ، این جنگ ده برابر سخت تر  از جنگ سال 2006 خواهد بود.
تعرض روزانه ارتش رژیم صهیونیستی به اراضی لبنان درحالی ادامه دارد که بر اساس قطعنامه 1701 شورای امنیت سازمان ملل ، که پس از پایان تهاجم 33 روزه اسرائیل به لبنان صادر شد، این رژیم باید به هرگونه اقدامات خصمانه علیه لبنان خاتمه دهد.
به استناد گزارش منابع لبنانی از زمان تصویب این قطعنامه در سال 2006 تاکنون، صهیونیست‌ها بیش از 20 هزار بار حریم هوایی ، زمینی و دریایی لبنان را نقض کرده‌اند.
به گفته مسئولان سیاسی و نظامی لبنان،تحرکات نظامی رژیم صهیونیستی در مرز فلسطین اشغالی با لبنان می تواند نشانگر دور جدید ماجراجویی این رژیم در منطقه به ویژه لبنان آنهم درشرایط حساس کنونی و پس از استعفای نخست وزیر این کشور باشد
