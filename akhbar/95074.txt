اوباما پرونده ليبي را نمونه اي از همکاري ميان ملت ها دانست
باراک اوباما، رئیس جمهور آمریکا روز سه شنبه اعلام کرد تعامل با پرونده لیبی در هفته های اخیر نمونه ای است از شیوه ای که جامعه بین المللی باید عمل کند.
اوباما در مراسمی به مناسبت افتتاح دفاتر جدیدی از هیئت های آمریکایی در سازمان ملل متحد در نیویورک اعلام کرد جنگ هایی که از وقوع آنها ممانعت به عمل نیامد و زندگی های بیگناهی که نجات داده نشد، به ما آموختند کافی است انسان های خوب و کشورهای مسئول هنگامی که می توانند، هیچ اقدامی نکنند تا شر پیروز شود.
اوبام�� با اشاره به تدابیری که درباره لیبی اتخاذ شد، از جمله عملیات نظامی که برای به اجرا گذاشتن قطعنامه یکهزار و نهصد و هفتاد و سه شورای امنیت سازمان ملل متحد درباره لیبی در جریان است، تاکید کرد در دفاع چند جانبه جامعه بین المللی باید به این نحو عمل کند.
اوباما همچنین گفت کشورهای زیادی، از جمله آمریکا در راس آنها، اما نه به تنهایی، مسئولیت خود را پذیرفته و هزینه های حفظ صلح و امنیت را به عهده گرفتند.
این یعنی ملل متحد.
بنیان گذاران سازمان ملل نیز همین تصور را از آن در نظر داشتند.
به گزارش خبرگزاری فرانسه از نیویورک، اوباما همچنین تصریح کرد امروز ما در لیبی نشان می دهیم ه��گامی که شجاعت آن را داشته باشیم، وظایف خود را انجام دهیم و باهم متحد باشیم چه کارهایی امکان پذیر می شود

