کشته شدن 2000 نیرو روس در اوکراین
ارتش اوکراين از کشته شدن 2000 نيروي روس در اين کشور خبر داد
به گزارش بولتن نیوز سخنگوی ارتش اوکراین روز جمعه به نقل از آمار دستگاه اطلاعاتی این کشور اعلام کرد تاکنون حدود دو هزار نیروی روس در درگیری های شرق اوکراین کشته شده اند. تایید این آمار به طور مستقل امکانپذیر نیست.
به گزارش خبرگزاری رویترز از کیف ، روسیه اعزام نیرو به اوکراین را به منظور حمایت از جدایی طلبان طرفدار روسیه که در حال جنگ با نیروهای دولت کیف هستند تکذیب می کند.
کیف و حامیان غربی آن می گویند مدارک مستندی وجود دارد که مشارکت مستقیم نیروهای روس را در جنگ در شرق اوکراین تایید می کند.
مسکو اعلام کرد سربازان روسی که اخیرا به دست نیروهای اوکراینی بازداشت شدند در جریان یک تمرین نظامی مسیر خود را گم کرده بودند.
سازمان ملل متحد آمار کلی کشته های درگیری ها در اوکراین را که ماه آوریل آغاز شده بیش از دو هزار و 600 نفر اعلام کرده است.
