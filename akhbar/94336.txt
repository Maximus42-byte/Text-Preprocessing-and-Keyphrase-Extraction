 8 راهکار انديشکده بروکينگز براي حل و فصل بحران سوريه به نفع غرب
کارشناس مسائل خاورميانه در مؤسسه بروکينگز در گزارشي مفصل پس از ارزيابي اوضاع سوريه، به ارائه هشت راه‌کار براي حل و فصل اين بحران به نفع غرب مي‌پردازد.
به گزارش مؤسسه بروکينگز، کارشناس اين انديشکده معتقد است که از جمله راه‌هاي حل و فصل بحران سوريه به نفع غرب، افزايش حمايت نظامي از شورشيان سوريه براي يک دوره کوتاه مدت و محدود کردن اين حمايت‌ها به گروه‌هاي وابسته به اپوزيسيون خارج از کشور است.
منازعه در سوريه، به هر نحو، براي مدت زمان طولاني ادامه خواهد ي��فت ـ شايد براي بيشتر از يک دهه. نه دولت و نه اپوزيسيون و نه هيچ يک از ديگر اطراف درگير در اين ماجرا اين ظرفيت را ندارند (به لحاظ نيروي رزمي و سخت‌افزار نظامي) تا به پيروزي غالب و برتر دست يابند. از اين رو، يک راه‌حل سياسي براي اين منازعه به تنها اميدواري ممکن براي صلح تبديل شده است. لذا منطقه و در مجموع عرصه جهاني خود را با يک موقعيت چالش برانگيز مواجه مي‌بيند که امنيت منطقه را تا چند سال آتي به شدت در معرض تهديد قرار مي‌دهد. با اين حال با در پيش گرفتن اقدامات و سياست‌هايي مي‌توان از آسيب اين تهديد کاست و تا حدودي بر تغيير و تحولات آتي در سوريه تأثير گذاشت.
1. بازساز�� ساختار اپوزيسيون سوريه و از ميان بردن اختلافات سياسي
در طول 18 ماه گذشته، ساختار ائتلاف ملي سوريه که تحت حمايت غرب است، به واسطه اختلافات داخلي از هم پاشيده و نتوانسته است تا حمايت گسترده‌اي را در داخل اپوزيسيون سوريه براي خود دست و پا کند. اين امر باعث تفرقه جدي ميان رهبري سياسي مستقر در خارج و جبهه مسلحي که از طرف ايشان در داخل مبارزه مي‌کنند، مي‌شود. در نتيجه لازم است که بازوي جنگي نقشي گسترده‌تر در ساختار اپوزيسيون بر عهده گيرد که اين خود بايد همه کساني را که در داخل با اسد مخالف هستند، در بر گيرد. به ضرورت اين فرايند بايد در ميدان عمل از طريق ايجاد چند سازم��ن چتري ميانه‌رو آغاز شود اما معلوم نيست که اين گروه‌ها در اپوزيسيون سياسي نماينده‌اي دارند يا مداخله حداقلي دارند يا خبر. همزمان، تلاشي مستمر و گسترده لازم است تا همه افرادي که خود را در اردوگاه اسلام‌گراها مي‌دانند، براي پيوستن به ساختار اپوزيسيون تشويق شوند. علاوه بر اين آمريکا و متحدين وي در اروپا و ديگر نقاط جهان ظرفيت آن را دارند تا تلاش ديپلماتيک با ائتلاف ملي سوريه و نيز حاميان منطقه‌اي آن را تشديد کنند تا اهميت وحدت هدف ايشان را برجسته ساخته و تفرقه را کمرنگ کنند.
2. افزايش حمايت‌هاي نظامي از اپوزيسيون به منظور وادار ساختن اسد براي پذيرش ميز مذاکراتي مطلوب‌تر براي مخالفان
توان و نيرو محرکه مخالفان مسلح سوري به شدت سيال و وابسته به منابع مالي پايدار است. بدون پول، گروه‌هاي رزمي دليلي براي جنگيدن نمي‌بينند. به همين دليل است که گروه‌هاي سلفي و جهادي، به خاطر شبکه‌هاي مالي قدرتمندي که در اختيار دارند، بسيار توسعه و رشد پيدا کرده‌اند. با توجه به آنکه دولت اسلامي عراق و شام که در شمال فشار زياري را تحمل مي‌کند و روابط ميان گروه‌هاي شورشي در جنوب نيز رو به ثبات مي‌رود، کشورهاي غربي به همراه ديگر کشورهاي حامي، بايد حمايت‌هاي خود در بخش هماهنگي‌هاي پشتيباني، مالي‌، آموزشي و تسليحات سبک، بالا ببرد. يک چنين ح��ايت‌هايي بايد به طور آشکار و از طريق مکانيسم‌هايي شفاف صورت گيرد تا مشروعيت و کارآمدي استفاده آنها، تأييد و تصديق شود. مسئله مهمي همچون فراهم آوردن دوش‌انداز‌ها بايد با دقت بسيار زيادي لحاظ شود چرا که چنين تسليحاتي امکان تکثير داشته و مي‌تواند عليه اهداف غير نظامي در داخل و خارج سوريه مورد استفاده قرار گيرد. گروه‌هاي وابسته به القاعده تا به حال چند دوش انداز را در مناطق شمالي و جنوبي سوريه در اختيار گرفته اين و افزايش اين تهديد به مثابه يک اشتباه سياسي بسيار جدي است. با اين حال در يک بازه زماني کوتاه، واگذار کردن تسليحات سبک و متوسط و نيز تسليحات تاکتيکي ضد ��انک و ديگر تسليحات هدايت شوند، براي تثبيت دستاورد‌ها بسيار ارزشمند هستند.
با توجه به حضور گسترده جهادي‌ها در سوريه، آمريکا و متحدين آن در قبال اين منازعه بر رويکرد ضدتروريسم تمرکز کرده‌اند. اين امر باعث از ميان رفتن اميد به پيروزي اپوزيسيون (چه سياسي و چه نظامي) شده و بر تصور معامله کردن با اسد تأکيد مي‌کند. با اين حال يک چنين رويکرد کوتاه مدتي مي‌تواند پيامد‌هاي خسارت‌باري را به دنبال داشته باشد و اين تصور را که آمريکا بيش از اين خواهان پيروزي اپوزيسيون نبوده و بيشتر تلاش مي‌کند تا مانور سياسي خود با ايران را پيش ببرد، در ميان اپوزيسيون تقويت مي‌شود.
3. درگير کردن بازيگران اسلام‌گرايي که تمايل به مشارکت در اپوزيسيون گسترده و بازسازي شده دارند
اکثريت گروه‌هاي مسلح در دو نهاد مهم اپوزيسيون يعني شوراي عالي نظامي و ائتلاف ملي سوريه، هيچ نماينده‌اي ندارند و آن را به رسميت نمي‌شناسند. علت اصلي اين ماجرا آن است که اپوزيسيون مسلح طيف گسترده‌اي از گرايش‌هاي اسلامي را در خود جاي داده است. بسياري از گروه‌هايي که در اين طيف قرار مي‌گيرند، به لحاظ نظامي بازيگران غالب اين منازعه بوده و بازوان اجتماعي و سياسي فعالي را در اختيار دارند. رهبران ايشان ـ به ويژه در مورد جبهه اسلامي ـ به لحاظ سياسي بسيار فعالت هستند و بدون هيچ ش��ي در سوريه پس از اسد براي خود جايگاه راهبري مي‌بينند. کليد حل اين معضل آن است که دريابيم کدام گروه‌ها و رهبران ايشان واقعاً قادر به اتحاد با ماهيت سياسي ائتلاف ملي سوريه هستند و تمايل به انجام آن دارند. يکي از چالش‌هاي طولاني مدت در مقابل اين راه‌حل، سخن‌پراکني‌هاي تفرقه انگيزي است که اين گروه‌ها انجام مي‌دهند تا عمليات‌هاي نظامي خود را شکل بخشيده و حمايت افراد را جلب کنند.
4. مرتبط شدن با کشورهاي حاشيه خليج فارس به منظور هماهنگ کردن مکانيسم‌هاي اصلاح شده براي جلوگيري از منابع حمايت از افراطي‌ها
از پاييز سال 2011، صندوق‌هاي خيريه اسلامي و افراد بانفوذ مستقر در کشورهاي خليج فارس، به نحو فعالي در شکل بخشيدن و حمايت مالي از گروه‌هاي مسلح در داخل سوريه، ايفاي نقش کرده‌اند. با گذشت زمان و افزايش نقش آفريني گروه‌ها و واحد‌هاي داخل در يا مرتبط با جبهه‌ النصره و دولت اسلامي شام و عراق، بسياري از اين حاميان به طور مستقيم يا غير مستقيم، به سازمان‌هاي جهادي دسترسي پيدا مي‌کنند. بيشتر کمک‌هاي مالي مذکور به شورشيان مسلح در سوريه، در حوزه‌هاي جغرافيايي خاصي در کشور متمرکز است و معمولاً از جنگ‌ها و جبهه‌هاي مشخصي حمايت مي‌شود و بيشتر آنها نيز به بازيگران جهادي مي‌رسد. بخش قابل توجهي از اين فعاليت از طريق اينترنت يا رسانه‌هاي اجتماعي انجام مي‌شود. امروزه اين حمايت‌ها از طريق تماس تلفني و استفاده از حساب‌هاي کاربري برنامه‌هايي همچون WhatsApp انجام مي‌گيرد.
لازم است که دولت‌هاي غربي با همکاري کشورهاي حاشيه خليج فارس، مانع اين قبيل کمک‌ها به گروه‌هاي افراطي شوند و اين بودجه‌ها را با هماهنگي اپوزيسيون خارج از کشور به شورشيان مسلح مدنظر خود برسانند.
5. همکاري با همسايه‌هاي سوريه به منظور ارتقاي سطح کنترل مرزي
ظرف مدت دو سال (از اواخر سال 2011 تا اوايل مارس 2013) حداقل 11750 مبارز خارجي از 78 کشور جهان براي جنگ عليه دولت اسد وارد سوريه شده‌اند و غالباً در گروه‌هاي جهادي عضو گرديده‌اند. ��ا توجه به چارچوب زماني بحران سوريه، نرخ ورود اين مبارزان خارجي، بي‌سابقه است. بر اساس مطالعات متعددي که در مورد اين ماجرا انجام شده است، رکورد قبلي در دست جهادي‌هاي افغان بود که در بازه زماني 12 سال 5 هزار تا 20 هزار نفر براي مبارزه به اين کشور سفر کردند (1992-1980). در حالي که بيشتر مبارزان خارجي در سوريه بيشتر روي عرصه منازعاتي متمرکز شده‌اند، بسياري از ايشان نيز خود را اعضاي جنبش موقتي مي‌دانند که روزي قرار است خلافت اسلامي را بنيانگذاري کنند. جبهه النصره عمليات‌هاي خود را به داخل لبنان گسترش داده و شماري از چهره‌هاي برجسته القاعده را نيز در رسته‌هاي خود وارد کر��ه است. برخي از گروه‌ها (مانند حرکه الشام الاسلام) توسط يکي از زندانيان پيشين گوانتانامو اداره مي‌شود که با ديگر جهادي‌هاي سوري ارتباط گرفته است، در حالي که دولت اسلامي شام و عراق، در سوريه و عراق فعال بوده و بهطور فزاينده‌اي خود را جايگزين برتري براي القاعده مي‌داند.
در حالي که ممانعت از نفوذ مبارزان خارجي به داخل سوريه يکي از اولويت‌هاي حياتي است، ممانعت از خروج آنها و مسافرت به ديگر نقاط جهان به مراتب مهمتر است. بدون شک اولويت اول اين است که همکاري‌هاي امنيتي منطقه‌اي افزايش يافته و کنترل و نظارت بر مرزها افزايش يابد. مرزهاي ترکيه، عراق و لبنان نيازمند توجه فوري هستند. يک چنين همکاري‌هاي چند جانبه‌اي فرصتي بسيار ارزشمند را براي تقويت همکاري‌هاي امنيتي در منطقه به وجود مي‌آورد و مديريت تهديدات امنيتي حاصل از اين منازعه در سال‌هاي آتي را تسهيل مي‌نمايد.
6. افزايش فشار براي حصول اطمينان از کارآمدي سازمان ممانعت از تسليحات شيميايي با تأکيد بر تهديد استفاده از قواي نظامي
عقب نشيني اوباما از عملي ساختن تهديد استفاده از قواي نظامي در برابر استفاده از تسليحات شيميايي، به شدت از توان اهرم فشار آمريکا در سوريه کاست. اسد و حاميان وي هم اعتماد به نفس بيشتري حاصل کرده و به راحتي از ژنو دو بيرون رفتند. از اين رو اجراي قرارداد تخليه تسليحات شيميايي از سوريه بايد به يکي از اولويت‌ها در حلقه‌هاي سياست گذاري غربي تبديل شود. اين فشار بايد از طريق مکانيسم‌هاي آشکار اعمال شود تا حذف ذخاير شيميايي به صورت شفاف انجام شده و تهديد تحريم‌هاي اقتصادي بيشتر و استفاده از قواي نظامي در برابر عدم همکاري، پررنگ‌تر شود. اين فشار بايد متوجه دو متحد خارجي اصلي سوريه، يعني ايران و روسيه، نيز شود.
7. به منظور جلوگيري از تقويت و پيوند خوردن بيشتر القاعده به جامعه بزرگتر جهادي‌ها در سوريه، استفاده از عمليات‌هاي خُرد ضد تروريستي در داخل و اطراف سوريه و با دقت بسيار زياد، مد نظر قرار گيرد
جبهه النصره، شاخه فعال القاعده در سوريه بنا به اعتقاد برخي يکي از موفقيت‌آميزترين گروه‌هاي انشقاقي از اين جنبش در يک دهه گذشته بوده است. در حال حاضر به نظر نمي‌رسد که اين گروه بخواهد عمليات‌هاي خود را فراتر از سوريه و لبنان گسترش دهد اما احتمال اين امر را نمي‌توان صفر تلقي کرد. با توجه به پذيرفته بودن اين جنبش در داخل سوريه، هرگونه حرکت عليه اين جنبش در آينده، به ويژه در داخل اپوزيسيون، هم بعيد به نظر مي‌رسد و هم تفرقه بيش از حدي را توليد مي‌کند که ارزش تضعيف اين گروه را ندارد. با اين حال، به انزوا رفتن دولت اسلامي شام و عراق در سوريه و تأثير تفرقه انداز اين ماجرا بر جامعه بزرگ‌تر جهادي در سوريه، چيزي است که مي‌توان از آن بهره برداري نمود. از بسياري جهات، دولت اسلامي عراق و شام تلاش مي‌کند تا انقلابي را در داخل القاعده رهبري کند. اعلان حمايت ديگر گروه‌هاي وابسته به القاعده از اين گروه حاکي از آن است که چنين تفرقه‌اي خسارت جدي‌تري را بر کل جنبش در آينده وارد مي‌کند. اين تغيير و تحولات بدون هيچگونه مداخله آشکار غربي‌ها صورت گرفته است و اگر آمريکا عمليات‌هاي خُرد ضدتروريستي را در داخل يا مرزهاي سوريه به راه اندازد، اين فرايند جهت عکس به خود مي‌گيرد. همه گروه‌هاي جهادي قابل توجه در سوريه روي هم رفته 20هزار تا 25 هزار جنگجو را در خود جاي مي‌دهند، که تقريباً برابر با يک چهارم کل شورشيان مسلح هستند. انجام حملات پهپادي يا عمليات‌هاي خُرد ضدتروريستي در سوريه مي‌تواند دليلي براي يکپارچگي جهادي‌ها به ايشان بدهد: ايستادگي در برابر «امپرياليسم غربي». تنها در صورتي که تهديدي آشکار از داخل سوريه متوجه امنيت بين‌الملي شود، انجام چنين عمليات‌هاي خُرد ضدتروريستي، ارزش انجام دادن دارند.
8. استفاده بهينه از اطلاعات جمع‌آوري شده از منابع باز و تحليل آنها در جامعه اطلاعاتي غرب
منازعه در سوريه روش‌هاي جهادي‌ها براي تبليغ فعاليت‌هاي خود را متحول کرده است. هر چند که دسترسي به برخي از نهادها و انجمن‌هاي آنلاين دشوار شده است، اما رسانه‌هاي اجتماعي بسيار مورد توجه و استفاده گروه‌هاي فعال در داخل سوريه است. جوامع اطلاعاتي غربي از اهميت رو به فزوني رسانه‌هاي اجتماعي باخبرند و به خوبي مي‌دانند که اين رسانه‌هاي به مثابه منابع بازي هستند که جمع‌آوري اطلاعات از آنها بسيار ساده است؛ با اين حال تحليل، ارزيابي و عملياتي سازي تصميماتي که بر اساس اين اطلاعات طراحي مي‌شوند، هنوز کافي نيست. لذا بايد تمرکز بيشتري بر جامع‌ آوري اطلاعات اين منابع شود و دستگاه‌هاي اطلاعاتي غرب بايد تحليل و ارزيابي جدي‌تري را از اين طريق از جوامع جهادي مرتبط با سوريه به انجام برسانند.

