هاآرتص به نقل از منابع نزدیک به پرزاسرائیل به دنبال حمله به ایران نیست
به گفته منابع نزدیک به شیمون پرز که در کنفرانس سالانه آیپک سخنرانی خواهد کرد اسرائیل به دنبال حمله به ایران نیست اما در صورت نیاز از موجودیت خود دفاع خواهد کرد.  به گزارش روزنامه هاآرتص، کنفرانس سالانه آیپک امروز یکشنبه کار خود را در واشنگتن آغاز کرد. شیمون پرز، رئیس‌ رژیم صهیونیستی، امروز یکشنبه با باراک اوباما دیدار خواهد داشت و در سخنرانی خود درکنفرانس آیپک، قدرتمندترین لابی صهیونیستی حامی اسرائیل در آمریکا، حمایت خود را از مناسبات دوستانه اسرائیل و آمریکا بیان خواهد داشت و همچنین از حمایت‌های سیاسی و امنیتی اوباما قدردانی خواهد نمود.   به گفته منابع آگاه محور سخنان رئیس رژیم صهیونیستی  روابط اسرائیل و آمریکا، مذاکرات صلح با فلسطین و برنامه هسته‌ای ایران است.منابع نزدیک به شیمون پرز روز شنبه در مصاحبه با هاآرتص اظهار داشتند پرز در این سخنرانی  ودر حضور سیاستمداران قدرتمند آیپک از حمایتهای دولت و مردم آمریکا از اسرائیل تجلیل خواهد کرد وبر لزوم حفظ روابط عمیق آمریکا و اسرائیل تاکید خواهد نمود.  از دیگر محورهای سخنرانی پرز تاکید بر اهمیت از سرگیری مذاکرات صلح میان فلسطین و اسرائیل خواهد بود که به اعتقاد وی نه تنها به نفع اسرائیل بلکه یک وظیفه اخلاقی برای مردم یهود است. موضوع جنگ با ایران که درچند ماه اخیر در صدر رسانه‌های جهان قرار داشت از بخشهای مهم سخنرانی پرز خواهد بود و به گفته منابع آگاه رئیس رژیم صهیونیستی اعلام خواهد داشت که اسرائیل همواره به دنبال صلح بوده است و تا حد امکان از جنگ اجتناب می‌کند اما در صورتی که اسرائیل مورد حمله قرار گیرد اسرائیل وارد جنگ خواهد شد.         ار نمی‌رود تغییر خاصی در سیاست‌های اوباما در نطق وی در کنفرانس آیپک دیده شود و تنها بر موضع که در قبل ایران در چند ماه گذشته اتخاذ کرده تاکید خواهد داشت. محور سخنان اوباما در این کنفر��نس همچنین برمجموعه‌ای از اقدامات اتخاذ شده توسط دولت وی در راستای همکاری‌های امنیتی با اسرائیل معطوف خواهد بود.  دولت اوباما با اقدام نظامی علیه ایران مخالف است و خواستار حل مناقشات از طریق دیپلماسی است.منابع نزدیک به بنیامین نتانیاهو بیان داشتند انتظار تغییرات چشمگیری در سخنرانی اوباما در قبال برنامه هسته‌ای ایران نمی‌رود و اوباما بر تهدید "ایران هسته‌ای" و تعهد آمریکا برای مقابله با برنامه هسته‌ای ایران تاکید خواهد داشت.   بنیامین نتانیاهو در دیدار روز جمعه با نخست‌وزیر کانادا از جامعه جهانی خواست تا مانع از پیشبرد اهداف هسته‌ای ایران شوند.
