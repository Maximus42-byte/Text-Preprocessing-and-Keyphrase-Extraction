تاکید روحانی بر مقابله با تروریسم 
حسن روحانی رییس جمهوری اسلامی ایران روز سه شنبه در حاشیه نهمین اجلاس روسای مجالس کشورهای عضو همکاری اسلامی با تعدادی از روسای مجالس حاضر در تهران دیدار کرد و در این ملاقات ها بر توسعه روابط و همکاری کشورهای عضو برای مقابله با تروریسم تاکید کرد.

به گزارش از پایگاه اطلاع رسانی ریاست جمهوری، رییس جمهوری در دیدارِ با رییس مجلس سنا پاکستان خواستار بهبود مسایل امنیتی در داخل پاکستان به منظور تامین امنیت بیشتر در مرزهای مشترک با ایران شد و گفت: مرزهای ما باید امن بماند.

حجت الاسلام و الم����لمین حسن روحانی در این دیدار با اشاره به این که زمینه های لازم برای توسعه و گسترش روابط همه جانبه میان ایران و پاکستان موجود است، ابراز امیدواری کرد که تحرک در ابعاد مختلف اقتصادی و سیاسی و فرهنگی میان دو کشور سرعت بگیرد.

رییس جمهوری با بیان ضرورت مبارزه با تروریسم و افراطی گری تصریح کرد: برای ما تبدیل اختلافات مذهبی و طایفه ای به تروریسم به هیچ وجه قابل قبول نیست.

روحانی با ابراز امیدواری نسبت به بهبود مسایل امنیتی در داخل پاکستان به گونه ای که تاثیرات بازدارنده ای بر جریان افراط و تروریسم بگذارد، تاکید کرد: مرزهای ما باید امن بماند و این گونه حوادث قابل قبول نیست و ما از دولت پاکستان می خواهیم تمام توان خود را برای حل این معضل به کار بگیرد.

رییس جمهوری با تاکید بر اینکه همکاری های فی مابین دو کشور برادر و مسلمان ایران و پاکستان برای مبارزه با تروریسم باید ادامه یابد گفت: ما برای اقدام مشترک به منظور حل معضل تروریسم با پاکستان همکاری می کنیم.

** برخی دولت های خارجی به حوادث تروریستی دامن می زنند

رییس مجلس سنای پاکستان نیز در این دیدار گفت: از طرف مردم و مقامات پاکستان برای جنابعالی، مردم و مقامات ایران آرزوی موفقیت می کنم.

سردار ایاز صادق، رییس مجلس سنا پاکستان گفت: تعاملات فراوان شما در حوزه بین المللی را تبریک م�� گویم چرا که این تعاملات برحوزه جهانی بسیار موثر خواهد بود.

وی ادامه داد: رهبران پاکستان با شما هم عقیده اند که سطح روابط ما در همه جهات باید بسیار توسعه یابد.

رییس مجلس سنا پاکستان مناسبات دو کشور را مثبت و رو به رشد ارزیابی و تاکید کرد: روابط ما با ایران اهمیت بسیاری دارد و من اطمینان می دهم مناسبات اقتصادی میان دو کشور، بخصوص خط لوله گاز ایران و پاکستان را با جدیت ادامه خواهیم داد.

سردار ایاز صادق با اشاره به اینکه پاکستان خود قربانی ترویسم است، گفت: مردم و دولت پاکستان در مبارزه با تروریسم بسیار جدی هستند و پاکستان تمام اقدامات مناسب را برای مردم ایران انج��م خواهد داد و اجازه نخواهیم داد این اقدامات تروریستی در روابط ما تاثیر بگذارد.

رییس مجلس سنا پاکستان تصریح کرد: مطمئن هستم برخی دولت های خارجی با دامن زدن به این حوادث تروریستی می خواهند برای ما مشکل آفرینی کنند.

همچنین بر اساس این گزارش رییس جمهوری امروز در دیدار رییس مجلس ملی ترکیه مناسبات دو کشور را مثبت و رو به رشد ارزیابی کرد.

روحانی در این دیدار با اشاره به اینکه توافقات خوبی در سفر رجب طیب اردوغان نخست وزیر ترکیه به ایران میان دو کشور به عمل آمد، ابراز امیدواری کرد این توافقات به بهبود روابط دو کشور کمک کند.

رییس جمهوری با اشاره به سوابق طولانی و تاریخی دوستی و همسایگی میان ایران و ترکیه گفت: روابط ایران در طول چند ماه گذشته در همه زمینه های مختلف با ترکیه در حال توسعه است.

** گسترش روابط ایران و ترکیه نقش به سزایی در جهان اسلام خواهد داشت

جمیل چیچک رییس مجلس ملی ترکیه نیز در این دیدار گفت:مفتخریم که جنابعالی را در ترکیه زیارت کنیم .

وی افزود: تصمیم های مهمی در سفر نخست وزیر ترکیه به ایران گرفته شد و مصمم هستیم هر چه سریع تر این تفاهمات اجرایی و عملیاتی شود.

رییس مجلس ملی ترکیه اظهار کرد: امیدوارم اولین نشست شورای عالی سیاسی دو کشور در سفر جنابعالی به ترکیه برگزار شود.

جمیل چیچک با اشاره به سخنان دکت�� روحانی در مراسم افتتاحیه اجلاس روسای مجالس کشورهای اسلامی گفت: ما در جهان اسلام با مشکلاتی روبرو هستیم و دو کشور ایران و ترکیه که نقشی کلیدی در منطقه دارند باید با هم در جهت حل آنها تلاش کنند.

رییس مجلس ملی ترکیه با بیان اینکه گسترش روابط ایران و ترکیه نقش به سزایی در منطقه و جهان اسلام خواهد داشت، گفت: اگر مسلمانان برای حل مشکلات جهان اسلام سعی نکنند دیگران در مسائل جهان اسلام دخالت خواهند کرد.

این گزارش حاکیست رییس جمهوری ایران در دیدار رییس مجلس ملی مالزی نیز با بیان این که شرایط بسیار خوبی برای توسعه روابط تهران و کوالالامپور وجود دارد، گفت: ایران و مالزی در راه همبستگی جهان اسلام و مبارزه با تروریسم نیز همکاری های خود را توسعه دهند.

روحانی در این دیدار افزود: شرایط بسیار خوبی برای توسعه روابط دو کشور وجود دارد و روابط فی مابین بویژه رابطه اقتصادی را باید توسعه دهیم و امیدوارم بزودی شاهد آغازی برای تحرک بیشتر روابط ایران و مالزی باشیم.

روحانی با بیان این که وحدت دنیای اسلام برای ما بسیار با اهمیت است و با تاکید بر اینکه هر اقدامی که بخواهد میان مسلمانان فاصله بیندازد برای ما غیر قابل قبول است، اضافه کرد: در جهان اسلام افراطی گری مشکل ایجاد می کند و ما نباید اجازه دهیم افراطی گری نقشی ایفا نماید.

** توافق ژنو افتخاری ب��ای منطقه و جهان است

رییس مجلس ملی مالزی نیز در این دیدار گفت: امیدوار هستم در دوران ریاست جمهوری جنابعالی، جمهوری اسلامی ایران همواره راه های پیشرفت و توسعه را طی کند.

پاندیکار امین حاجی مولیا دستاوردها و ابتکارات دولت تدبیر و امید را در سطح بین المللی و نیز توافق ژنو تبریک گفت و آن را افتخاری برای منطقه و جهان دانست.

رییس مجلس ملی مالزی گفت: ما می خواهیم روابط مان را بیش از گذشته توسعه دهیم.

وی همچنین تصریح کرد: با جنابعالی موافقم که باید با افراطی گری مبارزه کنیم. ما اطمینان می دهیم که برای دوستی ایران و مالزی ارزش و اهمیت خاصی قائل هستیم و اجازه نخواهیم دا�� اختلافات کوچک میان ما فاصله بیندازد.

بنا به گزارش پایگاه اطلاع رسانی ریاست جمهوری همچنین رییس جمهوری کشورمان در دیدارِ رییس مجلس ملی بنگلادش نیز که امروز انجام شد، گفت: همکاری های پارلمانی کمک بسیار خوبی برای توسعه روابط است.

روحانی با بیان اینکه روابط ایران و بنگلادش برای ما اهمیت زیادی دارد اظهار داشت: بنگلادش کشور مسلمان و دوست ایران است که در طول سالیان دراز روابط دو کشور به خوبی توسعه یافته است.

رییس جمهوری گفت: ما علاقمند هستیم در تمامی زمینه های روابط دو جانبه همکاری های خود را توسعه دهیم.

** رییس مجلس بنگلادش نیز در این دیدار گفت: حامل سلام های گرم ��ردم و دولت بنگلادش برای جنابعالی و ملت ایران هستم.

شیرین شرمین چادوری روابط ایران و بنگلادش را روابط بسیار خوبی توصیف و اظهار کرد: دوستی میان دو کشور به سالهای خیلی دور باز می گردد و ما متعهد هستیم که روابط خود را به صورت بسیار قوی با ایران در همه زمینه ها توسعه دهیم. 
