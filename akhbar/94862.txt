آسيا تايمز:انتحاب روحاني فضا را براي تحول در روابط اروپا و ايران مهيا كرد
تهران -پايگاه اطلاع رساني "آسيا تايمز"- روز پنج شنبه در گزارشي نوشت :
انتخاب حسن روحاني به رياست جمهوري در ايران فضا را براي تحول روابط
تهران با اروپا مهيا كرد و بعضي از كشورهاي اروپايي گام هايي در اين 
زمينه برداشته اند 
به نوشته "كاوه افراسيابي "- كارشناس مسائل ايران از شهر "كمبريج "
ايالت "ماساچوست " آمريكا- انتخاب حسن روحاني به عنوان رييس جمهوري 
جديد ايران شرايط را براي بازانديشي در مورد رابطه متشنج ايران و
اتحاديه اروپا و از سرگيري روابط تهران - پاريس مهيا كرده است   يك سال 
بعد از آغاز تحريم نفتي اتحاديه اروپا عليه ايران و با در نظرگرفتن 
مذاكرات قريب الوقوع ايران با 1+5 اين سووال به ذهن مي رسد كه روند
ديپلماسي ايران به چه مسيري بايد حركت كند- تحريم هاي شديد تر يا كاهش 
و كاستن از تنش ها 
يك نشانه كوچك اما چشمگير در مورد تغيير مسير اروپا از آمريكا در زمينه 
ديپلماسي سركوبگرانه اش هفته گذشته بروز كرد  دادگاه عالي انگليس تحريم 
بانك تجاري ايران يعني بانك ملت را لغو كرد كه با تعجب شديد مقام هاي 
آمريكايي مواجه شد  آنها اين تصميم را محكوم كرده و هشدار داده بودند
كه بانك ملت هنوز در فهرست تحريم هاي آمريكا و ا��حاديه اروپاست  
اين حكم بارديگر اختلاف نظر بين دولت ها و داخل يك دولت را در مورد
رويكرد به ايران نشان داد  اين اختلاف نظر همچنين در تحولات رابطه ايران 
و فرانسه نيز مشهود است   از سال 2007 كه "نيكولا ساركوزي "- رييس 
جمهوري پيشين فرانسه به قدرت رسيد رابطه تهران و پاريس متشنج شد 
اما شكست ساركوزي در انتخابات ماه مه سال گذشته ميلادي (ارديبهشت 
1391) و پيروزي "فرانسوا اولاند"- رييس جمهوري اين كشور اميدهاي هاي 
فراواني را در مورد بهبود رابطه با ايران پديد آورد  پيروزي روحاني يك 
گام بيشتر به جلو در اين زمينه و با توجه به پاسخ مشتاقانه پاريس به 
نتايج انتخابات ايران است   همچنين تبريك بيانيه اولاند مبني بر حضور
روحاني در نشست ژنو 2 در سوريه قابل توجه است  
يكي از دلايلي كه فرانسه علاقه به تغيير روند رابطه با ايران است كاملا
به مسائل اقتصادي برمي گردد  هيچ كشور غربي در نتيجه تحريم هاي ايران 
به اندازه فرانسه آسيب نديده است   پاريس حدود يك دهه قبل پنجمين شريك 
تجاري ايران بود  بر اساس گزارش هاي رسانه هاي فرانسوي - صادرات پاريس 
به ايران از سال 2005 تا امروز 60 درصد كاهش و از دو ميليارد يورو
به 800 ميليون يورو رسيده است   اين در حالي است كه صادرات آمريكا به 
ايران شامل قطعات رايانه - تلفن هاي همراه - نوشيدني هاي غيرالكلي در دو
سال قبل 50 درصد افزايش يافته ��ست  
شركت عظيم نفتي توتال فرانسه ماه گذشته مجبور شد جريمه 400 ميليون دلاري 
به آمريكا بپردازد تا روند تحقيق و تفحص در مورد ارتباط اين شركت با
قراردادهاي نفتي متوقف شود  توتال هنوز در تهران دفتر دارد و مديرانش 
در مورد بازگشت به ميادين نفتي اين كشور خوش بين هستند 
با وجود اين - ديوار بلندي از واقعيت وجود دارد كه شامل افزايش شديد
تحريم هاي غربي از جمله آخرين دور تحريم هاي آمريكا عليه ايران عليه صنعت 
خودروسازي و ريال اين كشور است   اين تحريم ها براي شركت هاي فرانسوي 
مانند رنو و ادامه فعاليت هايشان در ايران شديدتر است  
در نتيجه احتمال دارد رنو نيز مسير شركت خودروسازي فرانسوي يعني پژو
را طي كند كه مديرانش در سال 2012 تصميم گرفتند بعد از 35 سال 
فعاليت در ايران دادوستد با اين كشور متوقف و بزرك ترين بازار خارجي 
خود را از دست بدهند  بر اساس گزارش روزنامه "لوموند" تصميم پژو و
نتيجه ائتلاف اين كارخانه با كارخانه خودروسازي آمريكايي "جنرال 
موتورز"- به كاهش 16 5 درصدي فروش اين كارخانه در سال 2012 منتهي 
شد  از زمان تحريم بانك هاي ايراني توسط سيستم "سوئيفت " نيز شركت هاي 
اروپايي به سختي مي توانند با ايران تجارت كنند و به اين دليل ايران 
مجبور است با استفاده از شركت هاي پوششي تجارت هاي خود را سامان دهد 
همه شواهد نشان مي دهد روند جديد و مداليته تازه اي در تعامل هاي 
اقتصادي ايران و فرانسه رو به افزايش است و رياست جمهوري روحاني به 
منزله حركتي به سوي جلوست : به ويژه اگر دو كشور بتوانند سياست هاي 
خود را در خاورميانه نيز هماهنك كنند و به درك درست تري از اهداف 
يكديگر در مورد مسائل سوريه و لبنان برسند  اين امر به توانايي 
فرانسه براي ايستادگي در برابر فشارهاي آمريكا و سازمان مجاهدين خلق 
ايران (گروهك منافقين ) بستگي دارد  اين گروه (گروهك ) هفته گذشته 
تظاهرات گسترده اي در پاريس برگزار كرده و خواستار تغيير نظام در
ايران شدند 
بدون توجه به اين تحولات منفي در پاريس - نگاه جديد فرانسه به سياست 
خصمانه عليه ايران - نشانه هاي تحولات جديد در روابط تهران -پاريس تقريبا
كاملا مشهود است و مي توان از آن به بهبود روابط و فضاي ديپلماتيك و
اقتصادي بين دو كشور ياد كرد  رييس جمهوري ايران خواستار تنش زدايي با
غرب و مشاركت بيشتر ايران در ثبات منطقه و راهكار براي معضلات منطقه 
اي است   اين تحول جديد با چالش هاي فراواني مواجه است : اما حركت 
بالارونده آن به تاريخ و روابط ديرينه اقتصادي و سياسي دو كشور و
منافع مشترك گسترده بر مي گردد 
از ديدگاه تهران - فرانسه به عنوان يكي از كشورهاي عضو 1+5 مي تواند و
بايد نقش موثرتري ايفا كند و مشوق هاي غرب براي ايران را در ازاي 
همكاري هاي هسته اي مفيدتر سازد  در غير اينصورت ممكن است بحران هسته اي 
ايران شديدتر شود كه خسارت بيشتري براي روابط ايران و اروپا خواهد
داشت  
البته حتي بدون دست يافتن به تعامل هسته اي راه هايي ديپلماتيك و
اقتصادي براي بهبود روابط با بعضي از كشورهاي اروپايي مانند فرانسه -
آلمان و انگليس وجود دارد كه هر سه آنها پيش از آن رابطه خوبي با
روحاني داشته اند 

