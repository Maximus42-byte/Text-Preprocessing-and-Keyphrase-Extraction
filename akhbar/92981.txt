ارتش لبنان به تجاوز اسرائیل فوری پاسخ می‌دهد/شبکه‌های جاسوسی و تروریستی زیادی را متلاشی کردیم  
به گزارش خبرگزاری فارس به نقل از پایگاه خبری النشره، ژنرال جان قهوه چی در جریان رونمایی از کتابی با عنوان "زلزله موساد... مزدوران در چنگال عدالت" گفت: ما توانسته ایم ابهت شبکه های جاسوسی اسرائیل و هسته های تروریستی را از طریق دستگیری بیش از 85 درصد از شرکت کنندگان در انفجارها علیه ارتش و نیروهای امنیتی لبنان درهم بشکنیم و ارتش تحرکات افراد باقی مانده متواری را نیز زیر

نظر دارد و هویت، اهداف، محل اقامت و چگونگی حمایت مالی آ����ها را می دانیم و برای بازداشت آنها تلاش می کنیم.

وی اشاره کرد: لبنان درسایه چالش های تهدید کننده امنیت وثبات آن درمرحله دشواری از تاریخ به سرمی برد و ارتش سوپات اطمینان کشور است و قدرت خود ا از مشروعیت خویش می گیرد و از حق خود برای برقراری ثبات دست نخواهد کشید و تصمیمات ما قاطع است و جلوی فتنه در لبنان را گرفتیم و سه ماموریت را تعریف کرده ام که ارتش آن را انجام دهد. نخست دفاع از کشور در وهله اول درمقابل اسرائیل به عنوان دشمن لبنان است و همچنین محافظت از سایر مرزها و اینکار را انجام داده ایم.

ژنرال قهوه چی افزود: ماموریت دوم همان مسئله مبارزه با تروریسم است که بس��ا��ی از هسته های تروریستی را توقف کرده و هسته های دیگر تحت پیگرد قرار گرفته اند.

وی تصریح کرد: سومین ماموریت نیز کمک به نیروهای امنیت داخلی برای حل مشکلات امنیتی است.

ژنرال قهوه چی گفت: دستگاه نظامی لبنان از سوی دشمن اسرائیلی از طریق شبکه های جاسوسی و هسته های تروریستی هدف قرار گرفته است اما این امر ما را از ادامه برچیدن این شبکه ها و توقف هسته های تروریستی و ارجاع آنها به دستگاه قضایی بازنخواهد داشت و ارتش بسیاری از شبکه های جاسوسی اسرائیل را براساس اطلاعات تایید شده متلاشی کرد.

وی تاکید کرد: ارتش از آمادگی کامل برای پاسخ به هرگونه تجاوز اسرائیل قرار دارد و تن ب�� هیچ گونه تهدیدی نمی دهد و هرگز ساکت نخواهد نشست و درمقابل هرگونه تجاوزگری مقابله به مثل خواهد کرد و با آن فوری برخورد خواهد کرد.

ژنرال قهوه چی گفت: قدرت ارتش برگرفته از حق لبنان در پایبندی به خاک و حاکمیت ملی دریایی، هوایی و زمینی آن است و ارتش باید از این حاکمیت دفاع کند و تجاوزگری و تعدی های اسرائیل به لبنان از جمله شبکه های جاسوسی مزدور نقض قطعنامه 1701 شورای امنیت است و ماموریت اصلی ارتش در برهه اخیر همان مبارزه با تروریسم و برچیدن هسته های تروریستی و تحویل عناصر آن به دستگاه قضایی است.
