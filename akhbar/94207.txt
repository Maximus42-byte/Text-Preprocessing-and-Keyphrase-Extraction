نتانياهو: برنامه هسته اي نظامي ايران متوقف خواهد شد
تهران ر ايرنا ر "بنيامين نتانياهو" نخست وزير رژيم صهيونيستي روز سه شنبه يك روز پس از به اجرا درامدن توافق هسته اي كه موجب كاهش تحريم ها عليه تهران شد- گفت : فعاليت هاي اتمي ايران متوقف خواهد شد به گزارش خبرگزاري فرانسه از بيت المقدس اشغالي - نتانياهو در اين شهربدون ارايه توضيح بيشتر به خبرنگاران گفت :  برنامه هسته اي نظامي 
ايران بايد متوقف شود و برنامه هسته اي نظامي ايران - متوقف خواهد شداين رژيم تاكنون هشدار داده است كه ايران هسته اي - تهديدي واقعي براي رژيم صهيونيستي است و از رد كردن احتمال دست زدن به تهاجم نظامي عليه ايران به منظور جلوگيري از دستيابي اين كشور به قدرت هسته اي -خودداري كرده است  
نتانياهو در نشست مشترك خبري با "استفن هارپر" افزود: ايران مسلح به تسليحات هسته اي نه تنها اسراييل بلكه صلح و امنيت منطقه ما را تهديدخواهد كرد 
به گفته وي - تسليحات هسته اي براي تروريست هاي عامل و آلت دست ايران - يك چتر هسته اي مهيا خواهد كرد 
به گفته نتانياهو- اين امر سبب به راه افتادن يك مسابقه تسليحاتي هسته اي چند جانبه در خاورميانه خواهد شد كه ممكن است اين منطقه رابه انبار باروت هسته اي آماده انفجار تبديل كند 
نتانياهو اين سخنان را يك روز پس از آن بيان كرد كه گفته بود:توافقنامه به اصطلاح ژنو مانع پيگيري تهران از پيگيري تلاش خود براي دستيابي به توانايي اتمي نظامي نخواهد شد 
ايران روز دوشنبه توليد اورانيوم غني شده 20 درصد را متوقف كرد كه به معني شروع اجراي توافقنامه با كشورهاي غربي در باره برنامه هسته اي خود بود كشورهاي غربي و ايران در نوامبر گذشته در ژنو پس از حدود ده سال مذاكره به يك توافق موقت دست يافتند 
 در پي پذيرش اين توافقنامه - اتحاديه اروپا و آمريكا به منظور اجراي بخشي از توافق كه مربوط به كشورهاي غربي مي شود- به طور جداگانه اعلام كردند كه تحريم هاي فلج كننده عليه ايران را كاهش خواهند داد 
