بازتاب  نشست وين در رسانه هاي خارجي؛ ادامه گفت و گوهاي دشوار در فضاي آكنده از اميد
خبرگزاري جمهوري اسلامي
تهران -ايرنا -نگاه رسانه هاي خارجي به  آخرين دور از گفت و گوهاي 
هسته اي سال 1392- بازتاب دهنده بيم ها و اميدهايي است كه فراز و
نشيب مسير دستيابي به توافق نهايي هسته اي را به تصوير مي كشد 
گفت و گوهاي هسته اي جمهوري اسلامي ايران و كشورهاي گروه 1+5 كه از
روز سه شنبه بيست و هفتم اسفندماه در وين آغاز شده بود- شامگاه 
چهارشنبه پايان يافت  
در اين دور از گفت و گو ها كه به دليل فرا رسيدن عيد نوروز تا حدي 
فشرده تر از قبل برگزار شد- موضوع ها����ي چون همكاري هاي بين المللي هسته 
اي ايران - حق غني سازي - تحريم ها و فعاليت تاسيسات آب سنگين اراك روي 
ميز رايزني - بحت و بررسي قرار گرفت  
+محمد جواد ظريف " وزير امور خارجه كشورمان و+ كاترين اشتون " مسوول 
سياست خارجي اتحاديه اروپا- در نشست خبري پايان گفت و گوهاي هسته اي -
آن را مثبت ارزيابي و اعلام كردند كه نمايندگان سياسي تهران و 1+5 -
هفتم تا نهم آوريل (هجدهم تا بيستم فروردين ماه ) بار ديگر براي ادامه 
گفت و گوها در وين گرد هم خواهند آمد  همچنين پيش از نشست نمايندگان 
سياسي - نشست هاي كارشناسي چهاردهم تا شانزدهم فروردين ماه برگزار
خواهد شد 
با وجود ارزيابي مثبت بس��ا��ي از بنگاه هاي خبري و رسانه هاي خارجي از
نشست وين - گفت و گوهاي هسته اي تا حدي متفاوت از دورهاي پيشين برگزار
شد كه اين تفاوت در گزارش ها- اخبار و تحليل هاي رسانه هاي ياد شده 
بازتاب يافت  
 **حاشيه و متن گفت و گوهاي وين از دريچه نگاه برخي رسانه هاي خارجي 
تارنماي راديو بين المللي چين - ضمن اشاره به سازنده بودن گفت و گوهاي 
هسته اي به سخنان روز پنجشنبه + هونك لي " سخنگوي وزارت خارجه چين - در
مورد نشست وين پرداخته است  
سخنگوي وزارت امور خارجه چين اظهار داشته كشورش همواره با روش عيني -
منصفانه و مسووليت پذيرانه - به طور سازنده در روند گفت و گوي 6 كشور
و ايران شركت كرده است   همچنين نمايندگان پكن در اين دور از گفت و
گوها- پيشنهادهايي براي گسترش شناخت مشترك و كاهش اختلاف ها مطرح كرده 
اند و در كل واكنش ها نسبت به اين پيشنهادها مثبت بوده است  
بنگاه خبرپراكني + بي  بي  سي " فارسي كه براي پوشش خبرهاي مربوط به نشست 
هسته اي روزهاي گذشته - به اعزام خبرنگار ويژه به وين اقدام كرده بود-
در خبرها و تحليل هاي خود به رضايت شركت كنندگان از روند گفت و گوها-
مفيد و پر محتوا بودن آن و نيز خوش بيني ها در مورد امضاي توافق نهايي 
و جامع پيش از موعد تعيين شده - اشاره كرده است  
خبرنگار اين بنگاه خبري - به اظهارنظر يك مقام بلندپايه آمريكايي حاضر
در نشست و��ن اشاره كرده كه تصريح داشته - گفت و گوها به خوبي پيش مي 
رود  و 2 طرف روشن ساخته اند كه چه انتظاري از اين گفت و گوها دارند
تارنماي جهاني بي  بي  سي هم با پر رنك كردن سخنان ظريف درباره بايسته 
هاي طرح ايده ها و بررسي انگاره هاي متفاوت در مورد فعاليت هاي هسته 
اي ايران و نيز خوش بيني وي نسبت به آينده گفت و گوها- سخنان وزير
امور خارجه كشورمان را زير ميان تيتر+ عملياتي دشوار" آورده است  
و اما تارنماي فارسي راديو بين المللي فرانسه با استناد به خبرها و
گزارش هاي خبرگزاري فرانسه در مورد گفت و گوهاي هسته اي - به محورهاي 
بررسي شده و اظهارنظرهاي ظريف و+ سيد عباس عراقچي " معاون وزير ��مور
خارجه و نماينده ايران در نشست وين اشاره كرده و در ادامه گزارش خود
به موضوع نامه جمعي از نمايندگان سناي آمريكا به + باراك اوباما" رييس 
جمهور اين كشور در مورد فعاليت هاي هسته اي ايران پرداخته است  
روز سه شنبه و همزمان با گشايش دور تازه نشست هسته اي - 83 نفر از
نمايندگان سناي آمريكا در نامه اي به رييس جمهوري اين كشور اعمال فشار
بيشتر بر تهران  و مشروط كردن امضاي توافقنامه نهايي به توقف برنامه 
هاي هسته اي (صلح آميز) ايران را خواستار شدند 
به گزارش خبرگزاري فرانسه - اين نخستين بار است كه شمار قابل توجهي از
سناتورهاي آمريكايي تشديد تحريم ها عليه ايران را خواستار ��ده اند 
تارنماي خبرگزاري آلماني + دويچه وله " نيز به موضوع نامه سناتورهاي 
آمريكايي به اوباما پرداخته و از درخواست ضد ايراني آنان با عنوان 
+نگراني 2 حزبي " ياد كرده است  
بخش فارسي اين خبرگزاري - فعاليت تاسيسات آب سنگين اراك و درصد غني سازي 
هسته اي از سوي ايران را كانون اصلي رايزني هاي اتمي 2 روز گذشته بر
شمرده و بيان داشته - آمريكايي ها خواهان تعطيلي كامل رآكتور اراك 
هستند اما برخي ديپلمات هاي غربي بر اين باورند كه تاسيسات اراك با
برخي دگرگوني هاي فني مي تواند به كار خود ادامه دهد 
خبرگزاري + رويترز" با اشاره به روند رو به جلو و خوش بيني هاي ابراز
شده از سوي مقام هاي ايراني و ديپلمات هاي گروه 1+5- تصريح داشته 
ايران و آمريكا كه به عنوان بازيگران  محوري در گفت و گوهاي هسته اي 
نقش آفريني مي كنند- هر 2 در داخل با مخالفت ها و موانعي در مسير
دستيابي به توافق نهايي روبرو هستند 
در اين پيوند- رويترز به سخنان يك مقام ارشد آمريكايي در مورد گفت و
گوهاي هسته اي اشاره كرده است   اين مقام آمريكايي كه خواست نامش فاش 
نشود- در گفت و گو با رويترز اظهار داشته :+ در مورد مساله غني سازي 
همچنان فاصله ها و اختلاف هايي وجود دارد كه مسير دستيابي به موافقت 
نهايي را بسيار دشوار ساخته است  "
موضوع ديگري كه در حاشيه نشست وين مورد توجه رسانه ها ��رار گرفت -
سخنان انتقادآميز+ موشه يعلون " وزير جنك رژيم صهيونيستي در مورد موضع 
آمريكايي ها در قبال گفت و گوهاي هسته اي و سپس عذرخواهي او از بابت 
اين گفته ها بود 
+آنسا" خبرگزاري رسمي ايتاليا- روز سه شنبه در گزارش خود در مورد گفت 
و گوهاي تازه ايران و 1+5 - به سخنان يعلون اشاره كرد كه گفته بود:
+اسراييل براي رويارويي با ايران بايد به تنهايي اقدام كند- گويي كه 
در دفاع از منافعمان كسي را جز خود نداريم  "
وزير جنك رژيم صهيونيستي روز دوشنبه در دانشگاه تل آويو با انتقاد
شديد از كنشگري ديپلماتيك واشنگتن تاكيد كرده بود ايراني ها در
شرايطي كه در برابر تحريم ها به زانو در آم��ه بودند- توانستند در گفت 
و گوهاي هسته اي بهتر از آمريكايي ها عمل كنند و هوشمندانه با+ تهاجم 
لبخند" از آن شرايط خارج شوند 
و اما بحران اوكراين و موضع روسيه در گفت و گوهاي هسته اي نيز از جمله 
محورهاي توجه رسانه هاي خارجي بوده است  
افزايش تنش بين مسكو و غرب بر سر خودمختاري منطقه كريمه در شرق اوكراين 
سبب شد تا برخي از تحليلگران غربي در آستانه دور تازه گفت و گوهاي 
هسته اي از امكان تسري اين اختلاف ها به حوزه رايزني هاي هسته اي سخن 
به ميان آورند 
همزمان با آغاز گفت و گوها و با توجه به گمانه زني ها- اظهارنظرها و
ابراز نگراني مقام هاي غربي در مورد پيوند بحران كريمه با ��ايزني هاي 
هسته اي وين - خبرگزاري روسي + اينترفاكس " به نقل از+ سرگئي ريابكوف "
معاون وزير امور خارجه و نماينده روسيه در گفت و گوهاي هسته اي - اعلام 
كرد مسكو قصد ندارد در كشاكش هماوردي با غرب بر سر بحران اوكراين از
موضوع هسته اي ايران به عنوان يك حربه استفاده كند- ولي نوع كنشگري 
غرب شايد روسيه را به اين سمت سوق دهد 
در اين ارتباط- خبرگزاري + آسوشيتدپرس " با اشاره به سخنان معاون وزير
امور خارجه روسيه - اين گفته ها را جدي ترين هشدار مسكو در زمينه 
امكان همپيوندي بحران اوكراين و كريمه با گفت و گوهاي هسته اي ايران و
گروه 1+5 قلمداد كرده است  
**جمع بندي 
با توجه به اخبار و ��زارش هايي كه رسانه هاي خارجي از گفت و گوهاي 
هسته اي انتشار داده اند- مي توان گفت كه متن - حاشيه ها و تحولات مرتبط
با نشست وين به شكلي همپيوند بازتاب خبري يافته اند 
در اين بين - از خوشبيني نمايندگان ايران و 1+5 نسبت به روند و چشم 
انداز گفت و گوهاي هسته اي و نيز حال و هواي نوروزي و تبريك متقابل 
ظريف و اشتون در نشست خبري گرفته تا موانع و دشواري هاي دستيابي به 
توافق جامع و امكان تسري هماوردي تازه مسكو و غرب به ميز رايزني هاي 
هسته اي - از جمله مهمترين كانون هاي توجه و تمركز رسانه هاي خارجي بوده است 
