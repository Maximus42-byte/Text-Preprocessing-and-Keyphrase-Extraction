گزینه صفر؛ عملیات روانی آمریکا برای امضای توافقنامه امنیتی با افغانستان
به دنبال خودداری حامد کرزی از امضای پیمان امنیتی و موکول کردن این مسئله به برآورده شدن برخی شروط از جانب آمریکا، سخنان ضد و نقیضی از سوی مقامات آمریکایی در رسانه‌ها در خصوص ترک کامل افغانستان منتشر می‌شود.
خبرگزاری فارس: گزینه صفر؛ عملیات روانی آمریکا برای امضای توافقنامه امنیتی با افغانستان

به گزارش خبرنگار خبرگزاری فارس در کابل، با کنار هم قرار دادن اظهارات و تهدیدات چند هفته اخیر مقامات آمریکایی می‌توان به این نتیجه گیری رسید که موضع‌ مقاما�� کاخ سفید و پنتاگون درباره وضعیت نیروهای آمریکایی پس از 2014 یکسان نیست.

در واکنش به خودداری رئیس جمهور افغانستان از امضای پیمان امنیتی، مقامات کاخ سفید با بی‌میلی تمام نسبت به گزینه صفر (خروج کامل نظامیان آمریکایی از افغانستان تا پایان 2014) صحبت می‌کنند حال آن که مقامات ارشد پنتاگون خواستار امضای هر چه سریع‌تر پیمان توسط حامد کرزی هستند و نسبت به نتایج گزینه صفر هشدار می‌دهند.

مقامات کاخ سفید از جمله سوزان رایس مشاور امنیت ملی باراک اوباما و لورا مگنوسان یکی از سخنگویان کاخ سفید هشدار داده‌اند که اگر پیمان امنیتی در موعد مقرر امضا نشود، گزینه صفر ��جرایی خواهد شد.

در همین حال، چاگ هیگل وزیر دفاع و ژنرال مارتین دمپسی، رئیس ستاد مشترک نیروهای مسلح آمریکا در نوزدهم دسامبر در آخرین نشست خبری سال جاری در پنتاگون، از دولت افغانستان خواستند تا این سند را در زودترین فرصت ممکن امضا کنند.

اما اهمیت موقعیت استراتژیک افغانستان برای آمریکا و برای استراتژی دراز مدت واشنگتن در آسیا به گونه‌ای نیست که بتواند به سادگی از این کشور رخت بربندد.

پناهگاه‌های متعدد القاعده در منطقه چالش جدی دولت واشنگتن

مراکز و پناهگاه‌های متعدد القاعده و حامیان این شبکه در مناطق قبایلی پاکستان وجود دارند که می‌توانند منافع آمریکا را به خطر اندازن��. هدف قرار دادن این مراکز بر اساس استراتژی جنگی آمریکا فقط از طریق هواپیماهای بدون سرنشین باید صورت گیرد که این مهم میسر نیست مگر از پایگاه‌هایی که در خاک افغانستان قرار دارند.

هیچ کشور دیگری در این منطقه حاضر نیست خاک خود را بدین منظور در اختیار آمریکا قرار دهد و ناوهای آمریکایی هم با این منطقه فاصله زیادی دارند که به اذعان کارشناسان آمریکایی بعد مسافت، این عملیات را برای پهپادهایی که از روی ناوها بر می‌خیزند، غیرممکن می‌سازد.

ولایات کنر و نورستان افغانستان هم در سال‌های اخیر تبدیل به پایگاه‌هایی برای اعضای شبکه القاعده شده است. حضور ا��ضای این شبکه در این مناطق دور دست افغانستان که دولت افغانستان هم تسلط کافی بر آن ندارد و توسط شبه‌نظامیان محلی هم میزبانی می‌شوند، از جمله نگرانی‌های آمریکا است.

علاوه بر موضوع مبارزه با پناهگاه‌های تروریسم، برخی کارشناسان علل دیگری نظیر کنترل بر ذخایر انرژی منطقه، تسخیر قلب آسیا (افغانستان) به منظور در اختیار گرفتن کل آسیا، مانیتورینگ هند، چین، روسیه و ایران را نیز از جمله دلایل تمایل آمریکا برای ماندن در افغانستان ذکر می‌کنند.

با این دلایل رها کردن افغانستان توسط آمریکا بعید به نظر می‌رسد.  رئیس جمهور افغانستان نیز که ده سال با سیاستمداران آمریکایی سر و کار داشته به خوبی از میل و علاقه و اهداف آنان در افغانستان آگاهی دارد و لذا در موقعیت زمانی مناسب شرایطی را برای آمریکایی‌ها وضع کرده و بدین طریق درصدد است امتیازاتی از آمریکا بگیرد که از جمله آنها آغاز روند صلح در افغانستان است.

حامد کرزی در دیداری که به تازگی با مسئولان رسانه‌های افغانستان داشت بار دیگر این نکته را تکرار کرد که آمریکا قصد ترک افغانستان را ندارد.

عدم همخوانی رفتار و گفتار آمریکا در مورد افغانستان

وی به مسئولان رسانه‌های افغانستان که نگران اجرایی شدن گزینه صفر هستند گفته است که آمریکا سرمایه‌گذاری‌های زیادی در قسمت ساخت و تجهیز پایگاه‌های بگرام و هلمند و همین‌گونه هزینه‌های زیادی را برای گسترش سفارت این کشور در کابل انجام داده است و این هزینه‌ها نشان می‌دهد که آمریکا علاقمند به حضور طولانی مدت در افغانستان است.

«جاوید کوهستانی» کارشناس نظامی افغانستان هم معتقد است که نیروهای آمریکایی افغانستان را ترک نخواهند کرد.

به عقیده وی علت این که نظامیان آمریکایی عراق را ترک کردند به این دلیل بود که زمینه حضور این نیروها در کشورهای اطراف عراق میسر بود و از طریق پایگاه‌های اطراف عراق می‌توانستند عملیات‌های مورد نظر خود در خاک این کشور را به پیش ببرند اما در این منطقه چنین زمینه‌ای وجود ندارد و از سویی دیگر مراکز بنیادگرایی در منطقه اطراف افغانستان و افغانستان پراکنده است. به همین دلیل چین و روسیه نگران هستند و با امضای این توافقنامه مخالفتی نکرده‌اند. کوهستانی عقیده دارد که به این دلایل آمریکا، افغانستان را مانند عراق ترک نخواهد کرد.

بلوف آمریکا برای تحت تاثیر قرار دادن مقامات افغان

به دلایل فوق می‌توان گفت که آمریکا نه تنها قصد ترک افغانستان را ندارد، بلکه برای اهدافی دراز مدت در این منطقه خواهد ماند.

بر این اساس، اظهارات ضد و نقیض کاخ سفید و پنتاگون فقط نمایش رسانه‌ای است که بخشی از کارکرد آن تحت فشار قراردادن افکار عمومی مردم افغانستان ��ست. این خوف و رجا که توسط مقاما�� آمریکایی هر روز در رسانه‌ها منعکس می‌شود، موثر واقع شده و سبب شده است که درخواست‌ حامد کرزی در مورد آغاز روند صلح در کشورش تحت الشعاع جنگ رسانه‌ای قرار گیرد.

برقراری صلح در افغانستان در طول 12 سال گذشته میسر نبوده و از دید رئیس جمهور افغانستان در این برهه حساس نمی‌توان بر آمریکا فشار آورد تا برای روند صلح صادقانه اقدام کند، پس از امضای توافقنامه امنیتی باز همان راه گذشته ادامه خواهد یافت و افغانستان روی آرامش را نخواهد دید. 

بنابراین اظهارات ضد و نقیض مقامات آمریکایی چیزی نیست جز تقسیم کار بین سیاستمداران و نظامیان واشنگت�� با هدف فشار بر ملت و دولت افغانستا�� برای تسریع در روند امضای پیمان امنیتی کابل–واشنگتن.


