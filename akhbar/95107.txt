آسوشيتدپرس : نتايج مبهم تعامل اوباما با دشمنان خارجي آمريكا
تمايل باراك اوباما رييس جمهوري آمريكا به تعامل با دشمنان 
آمريكا؛ از يك سو با اميدواري به دليل پديدار شدن نشانه هاي پيشرفت 
در مذاكرات هسته اي با ايران و از سوي ديگر با شكست در برابر اقدام 
تحريك آميز كره شمالي به پرتاب راكت همراه بود 
به گزارش اسوشيتدپرس از كارتاجنا در كلمبيا؛ اوباما كه براي شركت 
در اجلاس رهبران آمريكاي لاتين به اين كشور سفر كرده است با روابط
آمريكا و كوبا روبرو شد كه برغم پيشنهاد وي براي شروعي جديد با اين 
كشور كمونيستي ؛ به علت لجاجب به بن بست رسيده است  
تلاقي رخدادهاموجب تمركزتوجه تازه برراهبردسياست خارجي شدكه اهميت 
بيشتري به بازنگهداشتن درها براي ديپلماسي حتي با كشورهايي مي دهد كه 
آمريكا آنها را بازيگران بدي مي داند 
به گفته مقام هاي دولت اوباما؛ اين راهبرد موجب بهبود موضع و جايگاه 
آمريكا در جهان با نشان دادن اين نكته شده است كه اين كشور 10 سال 
پس از هنگامي كه جرج دبليو بوش رييس جمهوري پيشين آمريكا؛ ايران ؛
عراق و كره شمالي را اعضاء محور شرارت لقب داد؛ تمايل بيشتري به برون 
گرايي دارد 
از ديدگاه بن رودس معاون مشاور امنيت ملي كاخ سفيد؛ تعامل آمريكا
با ايران و كره شمالي اين امكان را در اختيار آمريكا مي گذارد كه 
براي اعمال مجازات هاي نيرومندتر در هنگامي كه اين كشورها اثبات كنند
كه متمرد هستند حمايت بين المللي را كسب كند 
اما منتقدان اوباما مي گويند سياست تعامل باز وي ساده لوحانه و
ضعيف است  
اين انتقاد از سوي دمكرات هاي هم حزبي اوباما در جريان انتخابات 
سال 2008 از جمله هيلاري كلينتون رقيب مبارزاتي وي كه اكنون وزير
امور خارجه وي است صورت گرفت   ميت رامني نامزد جمهوريخواه نيز از خط
حمله مشابهي در رقابت هاي انتخابات رياست جمهوري سال جاري در باره 
سياست خارجي اوباما استفاده كرده است  
رامني تقريبا بلافاصله پس از اقدام كره شمالي در روز پنجشنبه براي شليك 
موشك كه با شكست روبرو شد؛ اوباما را به تلاش براي باج دادن به اين 
كشور كمونيست منزوي با دادن وعده توافق كمك غذايي متهم كرد كه 
اثبات شد كه عجولانه و كوتاه مدت بوده است  
رامني همچنين اوباما را متهم كرد كه با كوبا نيز وارد سياست باج دادن 
شده و به اين دولت تحت تسلط كمونيست ها با لغو تحريم هاي مسافرتي و
انتقال پول هديه داده است  
رامني گفته است كه اگر به عنوان رييس جمهوري با كوبا مذاكره مي كرد؛
تمايل داشت بداند كه پيش از دادن هرگونه امتيازي در مقابل چه چيزي 
بدست خواهد آورد 
البته اوباما شرايط خود را براي تعامل مجدد با كوبا دراجلاس 2009
كشورهاي آمريكايي در ترينيداد و توباگو مطرح كرد و در رويكردي جدي 
از كوبا خواست زندانيان سياسي را آزاد كند و ديگر آزادي هاي 
دمكراتيك و اقتصادي را بپذيرد 
اين قابل ملاحظه ترين پيام آمريكا نسبت به گشايش گفتگو با كوبا در
طول ده ها سال بود كه مورد استقبال رهبران كوبا نيز قرار گرفت  
رائول كاسترو درعرض چند ساعت به اوباما پاسخ داد و گفت مايل به 
مذاكره در باره همه مسايل با آمريكاست وپذيرفت كه كشورش ممكن است 
اشتباه كرده باشد 
به گفته مقام هاي دولت آمريكا؛ كوبا اثبات كرده است كه شريكي بي 
ميل است كه ازدگرگوني هايي وعده داده شده را به مرحله اجرا در
نياورده است  
پس ازآنكه يك پيمانكاردولت آمريكا دركوبابه اتهام انتقال پنهاني 
تجهيزات ودستگاه هاي مخابراتي به خاك كوبا براي كمك به جامعه كوچك 
يهوديان اين كشور براي بهبود دسترسي به اينترنت به 15 سال زندان محكوم 
شد؛ هر گونه اميدواري به مصالحه به بن بست برخورد كرد 
مقام هاي آمريكا گفته اند كه تا هنگامي كه آلن گراس زنداني است يخ 
روابط ميان دو  كشور آب نخواهد شد 
اين در حاليست كه اوباما در كلمبيا با فشار جديدي براي تعامل با
كوبا روبرو شده است  
به دليل اصرار آمريكا؛ كوبا تنها كشور نيمكره غربي بود كه به اين 
اجلاس دعوت نشد  رييس جمهوري اكوادور در اعتراض به اين امر نشست را
تحريم كرد و ديگر رهبران آمريكاي لاتين كه بطور فزاينده اي از موضع 
آمريكا خشمگين شده بودند گفتند كه اين آخرين اجلاس كشورهاي آمريكايي 
خواهد بود مگر اينكه به كوبا اجازه مشاركت در آن در آينده داده شود
 
احتمال اينكه فشار منطقه اي تغييري در موضع اوباما بوجود آورد به 
ويژه با توجه به نگراني هاي سياسي داخلي در سالي كه قرار است 
انتخابات برگزار شود اندك است   آمريكايي هاي كوبايي تبار يك بلوك 
انتخباتي كوچك اما به شدت متعهد را در فلوريدا تشكل مي دهند كه مي 
توانند سرنوشت رقابت هاي تنگاتنگ را در اين ايالت مهم تغيير دهند 
با اينكه ديدگاه هاي آمريكايي هاي كوبايي تبار در تحريم اقتصادي 50
ساله آمريكا بر كوبا در حال تغيير كردن است ؛ شايد اوباما نمي خواهد
كه طرفداران در پيش گرفتن موضع تند را پيشاپيش انتخابات نااميد كند 
اوباما برغم عدم پيشرفت درپيشنهاد تعامل با كوبا و كره شمالي ؛ تمايل 
اندكي به دور شدن از ديپلماسي نشان داده است  
آمريكا و 5كشور ديگر جهان در پايان هفته با ايران در باره برنامه 
هسته اي موردمنازعه جمهوري اسلامي مذاكره كردند  در حالي كه مذاكرات 
پيشين به بن بست رسيده بود؛ ديپلمات هاي درگير در آخرين دور مذكرات 
مي گفتند كه پيشرفت قابل ملاحظه اي بدست آمده است و همه طرف ها در
ماه آينده به پشت ميز مذاكرات بازخواهند گشت  
رودس دستيار مشاور امنيت ملي اوباما در پاسخ به پرسشي در باره 
جايگزين مورد نظر منتقدان سياست هاي تعامل گفت : ناديده گرفتن چالش 
ها موجب دور شدن آنها نمي شود 
