يك  مقام آذري اجازه نخواهيم داد از خاك جمهوري آذربايجان عليه ايران استفاده شود
باكو ر روزنامه "يني مساوات " چهارشنبه باكو به نقل از "علي حسن اف 
"رييس شعبه سياسي و اجتماعي نهاد رياست جمهوري آذربايجان در مطلبي ؛
نوشت : جمهوري آذربايجان هيچگاه اجازه نخواهد داد از خاك اين كشور براي 
عمليات نظامي عليه ايران استفاده شود 
اين مقام آذري تصريح كرد: ما بارها اعلام كرده ايم ايران در اين خصوص 
نبايد نگران باشد زيرا ما اجازه نخواهيم داد از اراضي كشورمان براي 
انجام فعاليت هاي جاسوسي و نظامي عليه ايران استفاده شود 
به گفته وي ؛ ايران خواه و ناخواه همسايه ما است و دو كشور از گذشته 
داراي مشتركات تاريخي ؛ فرهنگي و ديني هستند و هم اكنون دهها ميليون 
آذربايجاني در ايران زندگي مي كنند 
حسن اف تصريح كرد: ما وضعيت فعلي ايران را درك مي كنيم زيرا ايران 
هم اكنون تحت فشار شديدي قرار گرفته و از هر طرف فشارها عليه ايران 
تشديد شده است  
رييس شعبه سياسي و اجتماعي نهاد رياست جمهوري آذربايجان يادآورشد: در
اين شرايط ايران تلاش مي كند به كشورهاي همسايه خود بفهماند كه حداقل 
درهرگونه اقدام عليه ايران مشاركت نكرده و يا از ان جلوگيري كنند 
وي در پايان با اشاره به اجلاس سه جانبه وزراي امورخارجه ايران ؛
تركيه و جمهوري آذربايجان در جمهوري خود مختار نخجوان افزود: گمان مي 
كنم مذاكرات وزراي امور خارجه سه كشور در نخجوان در فضاي خوبي 
برگزار شده و معتقدم  اين نشست به رفع تشنج بين تهران و باكو كمك 
خواهد كرد 
