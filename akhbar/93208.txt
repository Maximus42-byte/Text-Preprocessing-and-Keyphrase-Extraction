 سردار نقدي: مردمي بودن، ويژگي استثنايي عناصر اطلاعاتي انقلاب اسلامي ايران است 
رييس سازمان بسيج مستضعفين گفت: هر كجا از الگوي اطلاعاتي دفاع مقدس فاصله گرفتيم، ضربه خورديم، كه نمونه آن را در دوران اصلاحات و برخي حوادث تلخي كه به وقوع پيوست به عينه ديديم.
به گزارش گروه دريافت خبر خبرگزاري دانشجويان ايران(ايسنا)، سردار محمدرضا نقدي در مراسم يادواره شهداي اطلاعات سپاه، با تاكيد بر رشادت‌هاي سربازان گمنام امام زمان(عج) گفت: الگويي كه ما را در نبرد با مخوف‌ترين و پيچيده‌ترين سازمان‌هاي اطلاعاتي جهان به پيروزي رساند، الگ��ي اطلاعاتي شهداي دفاع مقدس است و هر جا كه توكل بر خدا و مسئله اطلاعات مردمي را فراموش و به الگوهاي غربي دلخوش كرده ايم، ضربه خورده‌ايم.
رييس سازمان بسيج مستضعفين، با اشاره به خلاء اطلاعاتي كه پس از فروپاشي ساواك در كشور به وجود آمد، تصريح كرد: خلاء اطلاعاتي شكل گرفته در كشور، شوروي و آمريكا را به طمع انداخته بود، اما ظرف مدت كوتاهي با همت جوانان غيور، آن‌چنان سازمان اطلاعاتي در كشور به وجود آمد كه پشت سرويس‌هاي اطلاعاتي مخوفي چون، سيا، موساد، استخبارات عراق و KGB را به خاك ماليد.
وي با برشماري عوامل اصلي پيروزي‌هاي اطلاعاتي در دوران دفاع مقدس و پس از آن گفت: مه��‌ترين عامل پيروزي‌هاي ما خدايي بودن اهداف انقلاب بود و به همين دليل شاهد امدادهاي بي‌شمار الهي بوديم كه هنوز هم براي برخي قابل باور نيست.
سردار نقدي ويژگي ديگر عناصر اطلاعاتي انقلاب اسلامي را مردمي بودن آن خواند و گفت: اين يك خصيصه منحصر به فرد و استثنايي است كه نظير آن در هيچ كجاي جهان قابل مشاهده نيست. وقتي امام راحل (ره) بحث اطلاعات 36 ميليوني را مطرح كردند تحولي عظيم رخ داد و جاسوسان دشمن در هيچ جاي ايران احساس امنيت نداشتند و فقط در يك مورد از اطلاعات مردمي، كودتاي عظيم نوژه شناسايي شد.
وي هم‌چنين گفت: انساني و مشفقانه بودن، يكي ديگر از ويژگي‌هاي سازمان‌ه��ي اطلاعاتي ماست و اين در حالي است كه در دنيا چهره عناصر اطلاعاتي بسيار مخدوش است.
نقدي افزود: در نتيجه همين رفتارهاي مشفقانه، بسياري از عناصر دشمن متنبه شده‌اند و نمونه بارز آن را مي توان "احسان طبري" تئوريسين ارشد ماركسيسم در جهان دانست كه با رفتار مشفقانه و اقناعي سربازان گمنام امام زمان (عج) توبه كرد و در نقد كمونيسم دست به قلم شد.
وي شهادت طلبي را ديگر ويژگي عناصر اطلاعاتي كشور خواند و خاطرنشان كرد: خون شهداي اطلاعات امروز بركت كرده و به ثمر نشسته است و امروز ملت‌هاي منطقه به پا خاسته‌اند.
رييس سازمان بسيج مستضعفين شهداي اطلاعات را مظلوم‌ترين شهدا عنوان كرد و افزود: بسياري از خدمات انجام گرفته توسط شهداي اطلاعات هنوز هم قابل گفتن نيست و اين شهدا غرق در مظلوميت و غربت‌اند. 

