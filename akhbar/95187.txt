وزير صهيونيست :سازمان ملل از قاچاق سلاح ايران به غزه جلوگيري كند
-تهران -ايرنا -"يووال اشتاينيتز" وزير امور اطلاعات و راهبردي رژيم 
صهيونيستي از "بان كي مون " دبير كل سازمان ملل خواست كه از قاچاق سلاح
ايران به نوار غزه جلوگيري كند 
به گزارش پايگاه خبري "محطه اخبار سوريا" (ايستگاه اخبار سوريه )-
كانال 10 تلويزيون اسراييل اعلام كرد كه اشتاينيتز در ديدار با دبير
كل سازمان ملل درباره كشتي "كلاوس سي " حامل تسليحات پيشرفته گفت و گو
كرد رژيم صهيونيستي مدعي است كه تسليحات ياد شده را ايران براي گروه هاي 
فلسطيني د�� نوار غزه ارسال كرده بود 
تلويزيون اسراييل افزود- اشتاينيتز به بان كي مون گفت كه اين مساله 
به مثابه نقض قوانين و آن بخش از تصميم هاي شوراي امنيت است كه صادرات 
سلاح ايران را در چارچوب تحريم هاي اعمال شده عليه اين كشور ممنوع كرده است  
اين وزير رژيم صهيونيستي همچنين گفت كه تل آويو از سازمان ملل انتظار
دارد مساله كشتي را مورد بررسي قرار داده و تصميمات لازم را براي تكرار نشدن چنين وقايعي اتخاذ كند 

