شوراي  آتلانتيك : انتخابات مي تواند موضع هسته اي ايران را تلطيف كند
تهران - انديشكده آمريكايي "شوراي آتلانتيك " در مقاله اي نوشت 
انتخابات ايران مي تواند منجر به تلطيف موضع ايران در مذاكرات هسته 
اي شود و رفتن احمدي نژاد - رسيدن به توافق را براي آمريكا نيز تسهيل 
مي كند 
به گزارش ايرنا - در مقاله شوراي آتلانتيك با عنوان "انتخابات 2013 :
كاليدوسكوپ سياسي در ايران بحران زده " نوشته "ياسمين عالم " و "باربارا
اسلاوين " آمده است : ايران هيچگاه انتخاباتي آزاد و عادلانه بر اساس 
معيارهاي غربي نداشته است   انتخابات آتي رياست جمهوري نيز از اين 
قاعده مستثني نيست بطوري كه نامزدهاي انتخابات به هشت نفر وفادار به 
رژيم محدود شده اند  با اين وجود - اين انتخابات يك دماسنج مهم براي 
سنجش ثبات و پايداري رژيم گرفتاري است كه محبوبيت داخلي آن بطور
فزاينده اي كاهش مي يابد و در صحنه بين المللي نيز بيش از پيش منزوي 
مي شود  اين انتخابات همچنين در حالي كه جناح هاي سياسي موجود دچار
انشعاب و گروه بندي جديد مي شوند - كاليدوسكوپ (لوله شكل نما) را در
درون نخبگان سياسي رو به كاهش ايران چرخشي ديگر مي دهد   احتمال مي 
رود كه رئيس جمهوري آينده لحن ملايم تري داشته باشد - اگر چه ممكن است 
سياست هاي ملايم تري نداشته باشد - و نسبت به محمود احمدي نژاد كاردان 
تر و كمتر تفرقه انگيز باشد  اين امر مي تواند پيامدهاي مهمي نه تنها
براي مسير داخلي كشور بلكه همچنين براي رويارويي ايران با آمريكا و
جامعه بين المللي بر سر مساله هسته اي داشته باشد 
نويسندگان اين گزارش در بخشي زير عنوان "چالش هاي بي سابقه در سال 
2013" مي نويسند: انتخابات سال 2013 در زماني برگزار مي شود كه 
جمهوري اسلامي گرفتار مشكلات اقتصادي است   تحريم هاي يكجانبه و چندجانبه 
- انزواي فزاينده بين المللي و محدوديت هاي رو به افزايش مالي درآمدهاي 
نفتي كشور را به نيم كاهش داده - بخش صنعت كشور را به شدت كوچك كرده و
ارزش پول كشور را نزديك به 80 درصد كاهش داده است  
تا حدي به دليل بحران اقتصادي - صحنه سياست داخلي بيش از هميشه شكاف 
برداشته و قطبي شده است   نخبگان تندرويي كه انتخابات سال 2009 و سركوب 
هاي پس از آن را سازماندهي كردند بار ديگر منشعب شده اند  دشمني بين 
احمدي نژاد و (آيت الله ) خامنه اي در سال 2011 علني شد و پس از آن بدتر
شد كه اين مساله برگزاري منظم انتخابات 2013 را با پرسش رو به رو
كرده است   در حالي كه دولت مسئول برگزاري انتخابات است - متحدان رهبر
ايران مسئول نظارت بر فرايند انتخابات و جدول بندي نتايج هستند 
اصلاحاتي كه پيشتر در سال جاري در قانون انتخابات انجام شد - اختيارات 
دولت احمدي نژاد براي مداخله در نتايج نهايي انتخابات را كاهش داد 
عوامل غيرقابل پيش بيني (Cards Wild)
كريم سجادپور كارشناس مسائل ايران در انديشكده كارنگي بر اين باور
است كه انتخابات ايران "غيرآزاد - غير عادلانه و غير قابل پيش بيني " است  
اين احتمال وجود دارد كه مردم ايران از دوره انتخابات براي نشان 
دادن ناخشنودي خود از رژيم استفاده كنند و سركوبي جديدي را تحريك كنند
كه منجر به خشم در داخل و خارج ايران خواهد شد 
يك عامل غير قابل پيش بيني ديگر رفتار خود احمدي نژاد است   او بارها
تهديد به افشاي فساد رقيبان خود كرده و ظاهرا مصمم است كه پس از
انتخابات نفوذ خود را حفظ كند  در حالي كه شوراي نگهبان مشايي را رد
صلاحيت كرده است - احمدي نژاد ممكن است در نهايت برخي پرونده ها را افشا
كند و بيشتر به نظام ضربه بزند  (آيت الله ) خامنه اي ممكن است با زنداني 
كردن رئيس جمهوري واكنش نشان دهد كه اين مساله برنامه هاي رهبر براي 
يك انتخابات منظم و مهندسي شده را خراب مي كند 
تاثير انتخابات بر مسائل داخلي و امور خارجي ايران 
هر كسي كه انتخاب شود درصدد خواهد بود تا مقامات جديدي را جانشين 
همپالكي هاي احمدي نژاد كند  توانايي اين افراد يا ضعف هاي آنان بر
چگونگي برخورد ايران با تحريم هاي بين المللي - تورم و بيكاري و نيز
مساله هسته اي و موضوعات منطقه اي تاثير خواهد داشت  
هر كسي كه در انتخابات پيروز شود به (حضرت آيت الله ) خامنه اي اين فرصت 
را مي دهد تا يك مذاكره كننده هسته اي جديد معرفي كند و موضع ايران 
را در مذاكره با گروه 1+5تلطيف كند  او همچنين مي تواند پيشنهاد
آمريكا را براي گفتگوي دوجانبه بپذيرد  براي آمريكا و ساير اعضاي 
جامعه بين المللي نيز - رفتن احمدي نژاد مي تواند سازش را تسهيل كند  در
صورتي كه رهبر عالي ايران در حال و هواي توافق باشد - با يك سياستمدار
باتجربه تر راحت تر مي توان به توافق رسيد 
نتيجه گيري و توصيه ها
انتخابات آتي ايران در صورتي كه به پيروزي يك حامي مطيع و
غيركاريزماتيك (آيت الله ) خامنه اي منجر شود مي تواند به شدت عاملي در
جهت تغيير موضع باشد  با اين حال - اين انتخابات  فرصتي براي سياست 
گذاران آمريكايي فراهم مي كند  دولت اوباما كه به دليل قصور در محكوم 
كردن موارد نقض حقوق بشر در سال 2009 مورد انتقاد قرار گرفته است -
بايد اين بار در مورد موارد تقلب و محدوديت آزادي بيان مردم ايران 
مراقب و هوشيار باشد  حتي با وجود مذاكرات هسته اي - دولت آمريكا
بايد درمورد هر گونه تقلب انتخاباتي و بطور كلي تر درباره فقدان 
انتخابات آزاد و عادلانه بطور علني سخن بگويد و اعلام موضع كند 
در نهايت - هنگامي كه رئيس جمهوري جديد ايران كار خود را آغاز كرد -
دولت اوباما بايد از او بخواهد كه بطور سازنده اي وارد تعامل با
جامعه بين المللي شود  اگر آمريكا دوباره دست خود را دراز كند - رئيس 
جمهوري آينده ايران ممكن است قادر به گشودن مشت گره كرده خود باشد 
 *درباره نويسندگان : ياسمن عالم كارشناس مسائل سياست داخلي ايران است  
باربارا اسلاوين نيز عضو ارشد مركز جنوب آسيا در شوراي آتلانتيك و
مولف كتابي درباره ايران است كه سال 2007 منتشر شده است  

