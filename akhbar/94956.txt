 نيويورک‌تايمز: بايدن ساختار فدرالي را براي عراق در نظر دارد
روز يکشنبه از بررسي مدل‌هاي جايگزين براي وضعيت فعلي عراق خبر داده و نوشته است که معاون رئيس‌جمهور آمريکا طرح ساختار فدرالي را براي اين کشور مد نظر دارد.
روزنامه نيويورک‌تايمز روز يکشنبه در گزارشي با موضوع تحولات عراق و نقش «جو بايدن» معاون رئيس‌جمهور آمريکا، نوشته است که او طرح ايجاد ساختار فدرالي در عراق را در نظر دارد.
به نوشته نيويورک‌تايمز، در حالي که بايدن فعلا صحبتي از تشکيل سه ايالت در عراق صحبت نمي‌کند، اما يک مقام ارشد دولتي که خ����استه نامش فاش نشود، مي‌گويد: «اگر قرار است عراق يکپارچه بماند، مشابه آنچيزي مي‌شود که او در نظر داشت. در جريان تشکيل دولت، مذاکراتي در مورد فدرالي شدن و اعطاي اختيارات بيشتر به سطوح محلي، مطرح مي‌شود.»
اين گزارش مي‌افزايد: «در واقع کاخ سفيد در سکوت کار بر روي طرح‌هاي احتياطي را براي نحوه برخورد ايالات متحده با سناريويي که در آن سه گروه نتوانند براي تشکيل دولتي قدرتمند و فراگير به توافق برسند، آغاز کرده‌ است.»
به نوشته نيويورک‌تايمز، «باراک اوباما» رئيس‌جمهور آمريکا در عراق گزينه‌هاي مناسب چنداني پيش رو ندارد و هرگونه تجزيه عراق مي‌تواند به خونريزي بي��ت�� منجر شود. بنا بر اين گزارش، در هيچ يک از سناريوهاي مطرح، بحث اعزام نيروهاي آمريکايي براي پايان دادن به ناآرامي‌ها مطرح نيست.
پيش از اين «جان مک‌کين» سناتور تندروي جمهوري‌خواه نيز از اين ايده بايدن حمايت کرده و گفته بود: «به نظرم آنچه که او در مورد فدرالسيم و مناطق نيمه مستقل مي‌گفت، تفکر غلطي نبود.»
کري که از سوي اوباما مسئوليت پرونده عراق را بر عهده گرفته است، اولين بار در سال 2006 بحث فدرالي شدن عراق و تقسيم آن به سه منطقه خودمختار را مطرح کرد. اين طرح در آن زمان با انتقادهاي فراواني روبرو شد، با اين حال، به نوشته نيويورک‌تايمز، ناآرامي‌هاي اخير در عراق به وي اجازه مي‌دهد که او بار ديگر به دفاع از اين ايده بپردازد.
در روزهاي اخير چندين مقام غربي بدون آنکه نام آن‌ها افشا شود، از احتمال تجزيه عراق سخن گفته‌اند. روز يکشنبه نيز «بنيامين نتانياهو» نخست‌وزير رژيم‌صهيونيستي رسما براي اولين بار از تجزيه عراق و جدا شدن منطقه کردستان از اين کشور حمايت کرد.




