موسسه  امنيت ملي آمريكايي :آمريكا بايد از هر ابزاري براي جلب اعتماد دولت جديد ايران استفاده كند
تهران -يك موسسه آمريكايي با مرور حمله جنايت كارانه ناو "وينسنس " به 
پرواز 655 ايران اير در سال 1367 و تكرار ادعاي واهي غيرعمدي بودن آن 
تاكيد مي كند كه آمريكا بايد از هر ابزاري براي جلب اعتماد دولت 
جديد ايران بهره گيرد تا بر اثر خطاي بعدي ارتش آمريكا يك ابر قارچي 
شكل پديد نيايد 
به گزارش ايرنا- موسسه "پروژه امنيت ملي ترومن " كه از موسسات اصلي 
امنيت ملي آمريكاست در مقاله اي با عنوان "آمريكا چگونه مي تواند به 
سرعت روابط خود را با ايران بهبود بخشد؟ " به قلم "كريستين كوپر"- كه 
كارشناس اين مركز معرفي مي شود- مي نويسد:
"در آستانه روز ملي استقلال ايالات متحده در 4 ژوئيه و در حالي كه مردم 
آمريكا خودشان را براي اين روز تعطيل و جشن هاي آن آماده مي كنند
بسياري از خانواده هاي ايراني مشغول تهيه و تدارك براي بزرگداشت يك 
حادثه غم انگيز هستند: بيست و پنجمين سالگرد حمله آمريكا به پرواز
شماره 655 ايران اير "
نويسنده اين مقاله كه  در انديشكده "مركز مطالعات استراتژيك و بين 
المللي " (CSIS) نيز عضويت دارد- شرايط جهان در روز 3 ژوئيه سال 1988
را بسيار متفاوت از امروز توصيف مي كند و مي نويسد:
"   هنوز جنك ايران و عراق ادامه داشت و تنگه هرمز يك منطقه جنگي 
فعال محسوب مي شد و بدون شك ناو آمريكايي وينسنس در شرايط سختي قرار
داشت   در حال حاضر و با گذشت 25 سال نمي توانيم به هيچ كدام از
تصميمات كنترل و فرماندهي ناو وينسنس خرده بگيريم اما مي توانيم هزينه 
هاي بالقوه هنگفت خطاهاي انساني را در شرايط تيره و تار جنك درك 
كنيم   اين امر بخصوص از اين لحاظ اهميت دارد كه آن حادثه در 25 سال قبل 
به يك مانع ديگر بر سر راه رابطه ايران با آمريكا تبديل شد "
كوپر كه از كارشناسان " موسسه بين المللي مطالعات استراتژيك " (IISS)
نيز هست در ادامه توضيح مي دهد:
"شواهد و مدارك و نوارهاي ضبط شده همگي نشان دادند كه هواپيماي 
مسافربري ايران در درون كريدور پروازهاي تجاري حركت مي كرده است - در
حال ارسال كدهاي مخابراتي رسمي بين المللي مخصوص هواپيماهاي غيرنظامي بوده 
است و مشغول افزايش فاصله و ارتفاع خود از ناو وينسنس بوده است   از
سوي ناو آمريكايي نيز مكرر پيام هايي به فارسي و انگليسي مخابره مي 
شود اما هيچ كدام نمي توانند جلوي خطاي انسان را بگيرند  45 ثانيه بعد
ناو آمريكايي وينسنس با شليك همزمان دو موشك سطح به هوا هواپيماي 
ايرباس را به دو نيم مي كند و تمامي 290 سرنشين آن كشته مي شوند "
كارشناس موسسه امنيت ملي ترومن كه "مادلين آلبرايت "- وزير امور خارجه 
سابق آمريكا- رييس هيات مشاوران آن است - در بخش بعدي مقاله خود مي 
افزايد:
""رونالد ريگان "- رييس جمهور وقت آمريكا پس از آن حادثه - طي يك نطق 
151 كلمه اي حمله فوق را "يك اقدام دفاعي مقتضي " خواند و در عين اينكه 
به بازماندگان تسليت گفت -  به طور واقعي عذرخواهي نكرد  "هاشمي 
رفسنجاني "- رييس جمهور وقت ايران كه به تازگي به جانشيني وقت فرماندهي 
كل قواي ايران منصوب شده بود- به شيوه اي عاقلانه از تلافي كردن 
"جنايت " آمريكا برحذر داشت   سال ها بعد ايالات متحده از طريق "ديوان 
بين المللي دادگستري " به خانواده ها غرامت پرداخت كرد و  به اين ترتيب 
ماجرا به طور قانوني حل و فصل شد  اما بدون شك در آن زمان ايالات 
متحده در قلب ها و اذهان اكثر مردم ايران بازنده دادگاه شد ""
كوپر كه به طور مستمر براي "وال استريت ژورنال "- "رويترز" و "بلومبرك 
نيوز" نيز مقاله و گزارش مي نويسد- در ادامه ضمن تاكيد بر اينكه 
عذرخواهي هاي دولتي هرگز صريح و روشن نيست - به صدور قطعنامه هاي مشترك 
توسط كنگره آمريكا در "موارد نادر و بسيار شديد" مانند قطعنامه مشترك 
كنگره در سال 1988 براي ماجراي  توقيف اجباري 110 هزار آمريكاي ژاپني 
تبار پس از حمله به "پرل هاربر" و عذرخواهي "توني بلر" به خاطر ايفاي 
نقش دولت بريتانيا در تجارت برده و انتقال سه ميليون آفريقايي توسط
كشتي هاي بريتانيايي به آمريكا- اشاره مي كند  وي در مورد حمله ناو
آمريكايي به پرواز شماره 655 ايران معتقد است :
"حمله به يك هواپيما و نابودي آن كار وحشتناكي است اما شدت آن به پاي 
جنايات فوق نمي رسد ولي در مورد ايران - مسائل بسيار زياد ديگري مطرح
هستند "
نويسنده اين مقاله كه از اعضاي انديشكده آمريكايي  "موسسه آسپن "
(Institute Aspen) در واشنگتن نيز هست - در ادامه مي افزايد:
"امكان دارد عذرخواهي از كشوري كه ايالات متحده در حال حاضر درگير يك 
جنك سايبري تمام عيار با آن است - ساده لوحانه به نظر برسد  ما در عين 
اينكه در مقابل حملات شبكه اي فزاينده ايران از خود دفاع مي كنيم 
خودمان نيز مشغول تدارك حملات جديد هستيم   اين يك جنك وخيم است كه بين 
هوش انساني و شبكه هاي كامپيوتري در تقريبا نيمي از جهان در جريان 
است و چه روابط با ايران عادي بشود و چه نشود- ادامه خواهد داشت  "
وي با اشاره به سخنان "رابرت مك نامارا"- وزير دفاع سابق آمريكا در
دوران رياست جمهوري "ليندون جانسون " كه گفته بود هر فرمانده نظامي كه 
با خود صادق باشد اعتراف مي كند كه انسان هايي را به خاطر اشتباه در
تصميم گيري و قضاوت به كشتن داده است - چند پرسش را مطرح مي كند:
"حادثه اي كه در عرشه ناو وينسنس روي داد نيز حاصل خطاي انساني بود
اما سوال اينجاست كه آيا ما هنوز هم مي خواهيم جهاني را بپذيريم كه 
در آن تركيب خطاي انساني و تسليحات هسته اي حتي در صورتي كه بازيگران 
منطقي كنترل هر دو سو را در دست داشته باشند- مي تواند كشورها را
نابود كند؟ ما احتمالا طي يك دهه آينده شاهد چنين شرايطي در مورد
ايران خواهيم بود "
كوپر در ادامه مي پرسد:
"آيا مسئله اي كه در مورد حمله به پرواز 655 ايران اير در سال 1988
باقي مانده اين است كه سخنان پرزيدنت ريگان عذرخواهي بود يا خير يا
"ابراز پشيماني " بود يا نبود؟ آيا اصلا اين مسئله اهميت دارد؟ آيا
اكنون كنگره بايد عذرخواهي كند؟ شايد يك سخنراني توسط رييس جمهور
كفايت كند؟ يا شايد هم بيانيه اي از سوي كميته روابط خارجي سنا؟"
و مي افزايد:"اگر من به عنوان يك شهروند ايالات متحده عذرخواهي كنم 
چه ؟ من متاسفم به خاطر اينكه كشورم 25 سال قبل اشتباه كرد و
غيرنظاميان بي گناه شش كشور را كه عمدتا ايراني بودند  به كشتن داد و
متاسفم كه پيچيدگي هاي جنك ايران و عراق اجازه نداد كه آمريكا رسما
عذرخواهي كند و متاسفم كه سقوط پرواز 655 ايران اير سايه اي از
بدگماني و سوء ظن را بر رابطه ايران و آمريكا انداخت : رابطه اي كه 
مي توانست در كنار رابطه ايالات متحده با عربستان سعودي - برجسته ترين 
رابطه آمريكا در منطقه باشد "
نويسنده اين مقاله در پايان تاكيد مي كند:
"اكنون بايد گذشته را كنار بگذاريم   حال زمان آن رسيده كه ايالات 
متحده از هر گونه ابزار حسن نيت براي شروع ترميم روابط ما با ايران 
بهره بگيرد و باب رابطه جديدي را با رييس جمهور "حسن روحاني " باز كند 
آيا عذرخواهي آمريكا از ايران در سال 2013 فرصت "معامله بزرك " را كه 
در سال 2003 از سوي تهران ارائه شد و آمريكا آن را از دست داد-
بازخواهد گرداند؟ احتمالا خير اما اگر ما اكنون جستجو براي يافتن گزينه 
هاي احتمالي را آغاز نكنيم - شايد نشانه اشتباه بعدي كه در شرايط تيره 
و تار جنك رقم بخورد- نه حذف شدن يك هواپيما از رادار بلكه يك ابر
قارچي شكل باشد "
