عصبانیت آمریکا از بی‌طرفی اسرائیل درباره بحران اوکراین
 روزنامه هاآرتص در جدیدترین گزارش خود فاش کرد که کاخ سفید و وزارت خارجه آمریکا به دلیل "بی‌طرفی" اسرائیل در خصوص مساله شبه جزیره کریمه بسیار عصبانی هستند.

به گزارش خبرگزاری دانشجویان ایران (ایسنا)، روزنامه عبری زبان هاآرتص نوشت: مسئولانی در دولت آمریکا از عدم حمایت اسرائیل از موضع آمریکا در خصوص بحران اوکراین و همچنین از اظهارات مقامات اسرائیلی که روابط تل‌آویو را با واشنگتن و مسکو در یک موازی قرار داده‌اند به شدت اظهارناامیدی کرده‌اند.

روزنامه مذکور به نقل از یک مقام آمریکایی نوشت: یکی از دلایلی که آمریکا از اسرائیل خشمگین است این است که اسرائیل دو هفته پیش در رای گیری در مجمع عمومی سازمان ملل در خصوص مداخله روسیه در امور شبه جزیره کریمه حضور نداشت.

این مسئول عنوان داشت: ما بسیار غافلگیر شدیم که اسرائیل به بیشتر کشورهای جهان که به نفع حفظ تمامیت ارضی اوکراین رای داده‌اند، نپیوسته است.

در همین خصوص یک مسئول اسرائیلی در مصاحبه با هاآرتص عنوان داشت: عدم حضور تل‌آویو در رای‌گیری مجمع عمومی سازمان ملل در خصوص مداخله روسیه در شبه جزیره کریمه اقدامی بسیار استثنایی بود که متفاوت از سیاست تل‌آویو بوده است که همواره د�� خصوص تمامی مسائل در کنار آمریکا در رای گیری‌های سازمان ملل مشارکت می‌کرده است.

این مسئول خاطرنشان کرد: زمانی که آمریکا از اسرائیل خواست در خصوص موضع خود توضیحاتی ارائه دهد تل‌آویو این گونه پاسخ داد که عدم حضور خود در جلسه رای گیری مجمع عمومی سازمان ملل به دلیل اعتصاب کارمندان وزارت خارجه اسرائیل بوده است، اما آمریکایی‌ها این عذر را نپذیرفته‌اند به ویژه آنکه از قبل به آن‌ها اطلاع داده نشده بود که چه رخ خواهد داد.

این مسئول اسرائیلی در ادامه افزود: اعتصاب یک راه حلی برای معضل ما بود. حتی اگر اعتصابی هم رخ نمی‌داد احتمال زیادی وجود داشت که اسرائیل همراه با ��مریکا در مخالفت با عدم مداخله روسیه در شبه جزیره کریمه رای ندهد.

هاآرتص نوشت: در شرایطی که آمریکایی‌ها این اقدام تل‌آویو را قدرنشناسی تلقی می‌کنند به ویژه آنکه همواره واشنگتن از این دولت در سازمان ملل حمایت کرده است.

کرملین و رسانه‌های روسی بر این باورند که این اقدام تل‌آویو نشانگر حمایت از مسکو یا دست‌کم عدم مخالفت با حمله به اوکراین بوده است.

علاوه بر اینکه اسرائیل در جلسه رای گیری مجمع عمومی سازمان ملل در خصوص مداخله روسیه در اوکراین حضور نیافت یک علت دیگر وجود دارد که به دلیل آن آمریکا از تل‌آویو خشمگین است و این علت سخنان بنیامین نتانیاهو، نخست وز��ر اسرائیل و آو��گدور لیبرمن، وزیر خارجه است که هیچ گونه حمایتی را از آمریکا در خصوص مساله اوکراین مطرح نکرده‌اند.

آویگدور لیبرمن چند روز گذشته گفته بود: ما دارای روابط محکمی با آمریکایی‌ها و روس‌ها هستیم و تجربه بسیار مثبتی با دو طرف داریم.

هاآرتص در این خصوص می‌نویسد: زمانی که مسئولان دولت آمریکا این اظهارات مقامات اسرائیلی را شنیدند خشم‌شان دو چندان شد، به ویژه آنکه لیبرمن روابط تل‌آویو را با آمریکا و روسیه در یک موازی قرار داده بود. آمریکایی که همواره از تل‌آویو حمایت سیاسی کرده است و از آن به صورت سالانه حمایت مالی به ارزش سه میلیارد دلار به عمل می‌آورند. حال آنکه روس��ه دشمنان اسرائیل را به سلاح مجهز می‌کند و همواره در سازمان ملل علیه آن رای می‌دهد.

روزنامه مذکور افزود: اسرائیل با یک معضل سیاسی بسیار دشواری در مورد بحران اوکراین مواجه است. چرا که بین ائتلاف با آمریکا و همچنین هراس از واکنش شدید روسیه در قبال منافع خود دچار تردید شده است.

هاآرتص به نقل از یک منبع اسرائیلی عالی رتبه گزارش داد: نتانیاهو سفر خود به سن پترزبورگ در 16 ژوئن آتی را متوقف کرد که طرح آن را ولادیمیر پوتین، رئیس جمهوری روسیه برای مشارکت در مراسمی در مورد روابط فرهنگی میان اسرائیل و روسیه داده بود.

روزنامه مذکور به نقل از مسئول اسرائیلی نوشت: دفتر نتانیاه�� تصمیمی را اتخاذ کرده است که براساس آن باید هر مسئولی در اسرائیل قبل از انجام هر اقدام مشترکی با روس‌ها مجوز سیاسی را به دست آورد و در همین چارچوب نشستی که قرار بود در سطح عالی رتبه در خصوص مبارزه با تروریسم برگزار شود به تعلیق افتاد.

این مسئول اسرائیلی می‌گوید: توانایی روس‌ها برای ضرر رساندن به مسائل مهمی برای ما بسیار زیاد است و به همین دلیل ما با احتیاط عمل می‌کنیم. مقابله در مورد اوکراین چه ارتباطی با ما دارد.

در همین حال آموس گلعاد، رئیس بخش سیاسی و امنیتی در وزارت جنگ اسرائیل عنوان داشت: اسرائیل منافع امنیتی ویژه‌ای دارد که ب��اساس سیاست‌های خود در این خصوص عمل می‌کند.

این مقام اسرائیلی در مصاحبه با رادیو ارتش اسرائیل عنوان داشت: اسرائیل درگیری‌های اوکراین را زیر نظر دارد و در خصوص مسائل امنیت ملی که بر شرایط کنونی و آینده ما تاثیر می‌گذارد متمرکز است.

یک مقام اسرائیلی در پاسخ به این اظهارات اعلام داشت هرگونه تقابل با روسیه برای امنیت اسرائیل خطرناک است. 

