جمهوري آذربايجان و فرانسه ۷ سند همكاري امضا كردند 
تهران - ايرنا - جمهوري آذربايجان و فرانسه ۷ سند همكاري در امور حمل و نقل، انرژي، كشاورزي، علوم، امور سياسي و آموزشي امضا كردند.
به گزارش خبرگزاري ايتارتاس، اين اسناد همكاري در سفر فرانسوآ اولاند رييس جمهوري فرانسه كه از روز گذشته در جمهوري آذربايجان به سر مي برد ، به امضاء دو طرف رسيد.
روساي جمهوري فرانسه و جمهوري آذربايجان در بيانيه اي مشترك بر اهميت امضا اين اسناد همكاري و تاثير بر آينده روابط دو كشور تاكيد كردند.
الهام علي اف رييس جمهوري آذربايجان در مورد همكاري هاي اقتصادي ميان كشورش و فرانسه گفت : سطح تجاري دو جانبه به حدود دو ميليارد دلار رسيده است.
وي افزود: قرار است قراردادهايي به ارزش ۲ تا ۲.۵ ميليارد دلار ميان دو كشور امضا شود.
علي اف تصريح كرد : اينها چشم اندازهاي خوبي براي اجراي پروژه هاي مشترك در امور حمل و نقل، ارتباطات و گردشگري است. جمهوري آذربايجان همچنان به تامين امنيت امور انرژي اروپا كمك خواهد كرد.
رييس جمهوري فرانسه همچنين در تشريح همكاري هاي كشورش با جمهوري آذربايجان گفت كه جمهوري آذربايجان يكي از شركاي مهم پاريس به ويژه در امور انرژي به شمار مي رود.
اولاند يادآورشد كه بسياري از شركت هاي نفتي و گازي فرانسوي تمايل خ������د را براي مشاركت در پروژه هاي مختلف در جمهوري آذربايجان اعلام كرده اند.  
