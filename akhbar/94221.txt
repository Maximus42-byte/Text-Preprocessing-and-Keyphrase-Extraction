اتحاديه اروپا گزارش‌ها درباره عدم پيشرفت در مذاکرات وين 4 را رد کرد
سخنگوي مسئول سياست خارجي اتحاديه اروپا، اخبار و گزارش رسانه‌ها مبني بر عدم پيشرفت در مذاکرات هسته‌اي ايران و گروه 5+1 در وين را رد کرد.
به گزارش خبرگزاري کويت، اتحاديه اروپا گزارش رسانه‌ها مبني بر عدم پيشرفت در مذاکرات هسته‌اي ايران و گروه 1+5 را رد کرد.
مايکل مان سخنگوي مسئول سيات خارجي اتحاديه اروپا امروز در بروکسل گفت: ما سه روز مذاکرات سخت و فشرده را از روز چهارشنبه تا روز جمعه داشتيم.
وي افزود: اين مذاکرات در سطوح مختلف برگزار شد. چهار دور مذاکره جداگانه ميان کاترين اشتون و محمد جواد ظريف وزير خارجه ايران برگزار شد و کارهاي زيادي انجام شد. اين مذاکرات بسيار پيچيده و با جزئيات زياد است و ما تلاش مي‌کنيم يک توافق را فرمول بندي کنيم. ما سخت کار مي‌کنيم و کارهاي زيادي داريم که طي هفته‌هاي آينده بايد انجام دهيم. 
سخنگوي مسئول سيات خارجي اتحاديه اروپا در انتها افزود: نمايندگان ارشد ايران و 1+5 در اين مذاکرات به دنبال رسيدن به يک توافق مورد رضايت همگان مي باشند؛ توافقي که به نگراني‌هاي جامعه جهاني در خصوص ماهيت صلح‌آميز برنامه هسته‌اي ايران پايان دهد.
