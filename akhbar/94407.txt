راديو فردا: سخنان روحاني بر خلاف وعده هاي پيش از انتخابات اوست
تهران - تارنماي "راديو فردا" نوشت : در حالي كه "حسن روحاني " قبل از
انتخابات با وعده هايي در باره آزادي "موسوي " و "كروبي " توانست حمايت 
بخش زيادي از نيروهاي اصلاح طلب و جنبش سبزي ها را كسب كند- اكنون پس 
از انتخابات برخلاف انتظار سخن مي گويد 
به گزارش گروه اخبار ايران در رسانه هاي جهان - تارنماي راديو فردا در
مطلبي زير عنوان " قفل گشايي روحاني با كليد توبه ؟" موضوع رفع حصر
خانگي موسوي و كروبي را از زاويه نگاه چند كارشناس ارزيابي كرد 
اين شبكه خبري وابسته به آمريكا مي نويسد:حسن روحاني روز سه شنبه 25
تير (16جولاي )خواستار عبور از مشكلات و اختلافات در ايران شد و اظهار
داشت كه آن ها كه آماده بازگشت هستند راهشان را تسهيل كنيم - چون 
توبه براي همه است  
"اين سخنان تنها سه روز پس از آن بيان شد كه "يد الله جواني " مشاور عالي 
نماينده ولي فقيه در سپاه گفت كه ورود روحاني به موضوع رفع حصر موسويـ
كروبي و آزادي زندانيان سياسي مي تواند وي را دچار مشكل كند "
براساس اين گزارش - جواني توضيح داد كه طرح مسايلي از قبيل رفع حصر و
يا آزادي كساني كه در سال 88 به زندان رفتند- مغاير با شعار اعتدال 
و قانون گرايي است :  شعارهايي كه محورهاي اصلي تبليغاتي رييس جمهور
منتخب بودند 
آزادي رهبران اپوزيسيون 88 و زندانيان سياسي - يكي از وعده هاي اصلي 
حسن روحاني رييس جمهور منتخب ايران در تبليغات انتخاباتي اش بود 
اين در حالي است كه روحاني پس از آن كه قول داد در صورت پيروزي در
انتخابات - شرايطي را فراهم مي كند كه ظرف مدت يك سال - هم آن هايي كه 
در حصر هستند و هم كساني كه به دنبال وقايع و اعتراضات سال 88 زنداني 
شده اند آزاد شوند- توانست حمايت نيروهاي اصلاح طلب و بخش زيادي از جنبش 
سبز را به خود جلب كند 
حالا اما- رييس جمهور منتخب - سخناني را بيان مي كند كه شايد خيلي ها
انتظارش را نداشتند 
اين رسانه وابسته به آمريكا مي افزايد: "عبدالرضا تاجيك "
روزنامه نگار مقيم پاريس مي گويد كه حسن روحاني به دنبال توبه گرفتن 
از موسوي - كروبي و "زهرا رهنورد" است كه از سال 1389 بدون برگزاري 
دادگاه در حبس خانگي قرار گرفته اند 
او در گفت وگويي با راديو فردا با اشاره به اين كه منظور رييس جمهور
منتخب از اين سخنان اصلا رهبران جنبش سبز نبوده است - گفت : روحاني نه 
موسوي است - نه خاتمي   او نگاه سياسي خاص خود را دارد- اما- دنبال اين 
است كه با بازگرداندن فضا به قبل از سال 88 مسايل موجود را از جمله 
درباره زندانيان سياسي و رهبران جنبش سبز حل كند 
اين در حالي است كه "مهرداد درويش پور" استاد جامعه شناسي دانشگاه 
استكهلم معتقد است كه منظور حسن روحاني آشكارا رهبران جنبش سبز بوده است  
