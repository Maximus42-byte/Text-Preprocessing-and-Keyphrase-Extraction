علاوي : ايران مانع نخست وزيري من شد
تهران -ايرنا -"اياد علاوي " رييس فهرست انتخاباتي "العراقيه " جمهوري 
اسلامي ايران را به جلوگيري از دستيابي او به كرسي نخست وزيري بعد از
پيروزي در انتخابات گذشته متهم كرد و در عين حال از آمادگي خود براي 
همكاري با تهران خبر داد 
به گزارش روز يكشنبه پايگاه خبري صوت العراق - علاوي در سخناني در يك 
گردهمايي حزبي - ايران را متهم كرد كه از دستيابي اعضاي فهرست 
العراقيه به پست هاي سياسي و همچنين از نخست وزيري وي - ممانعت كرده است  
وي در اين گردهمايي كه با حضور تعدادي از دانشجويان عراق�� و رهبران 
العراقيه در ساختمان اين حزب در منطقه الحارثيه در غرب بغداد برگزار
شده بود- ادامه داد: "با وجود اعلام آمادگي خود براي همكاري مثبت و
متعادل - اما پس از پيروزي در انتخابات گذشته - ايران از دستيابي من به 
كرسي نخست وزيري جلوگيري كرد "
رهبر فهرست العراقيه گفت : "فعاليت هاي سياسي در عراق تنها به افراد
خاصي اختصاص يافته كه اين كار- اشتباه است زيرا عراق ملك علاوي -
مالكي و يا بارزاني نيست  "
علاوي ادامه داد: "هيچ مساله اي بين من و ايران وجود ندارد و هم اكنون 
نيز آماده همكاري مثبت و متعادل با ايران هستم  "
وي ضمن اشاره به ديداري ميان او و سفير ايران در بغداد- گفت كه در آن 
ديدار اعلام كردم كه دولت ايران در پي مزدور است و دوست نمي خواهد-
اما هيچ كس نمي تواند عراق را با يك جرعه  آب ببلعد 
به نوشته صوت العراق - علاوي در مصاحبه با شبكه الجزيره در 12 آوريل 
سال گذشته - برخي نيروهاي مرتبط با ايران را به طراحي عملياتي براي 
ترور خود متهم كرد و گفت كه رهبران برخي كشورهاي عربي او را از وجود
طرحي تروريستي عليه وي و هدف قرار دادن رهبران فهرست العراقيه آگاه 
كرده بودند 

