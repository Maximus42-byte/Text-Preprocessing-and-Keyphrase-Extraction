ظریف با اشتون و جانشین اش دیدار می کند
این سفر به دعوت وزیر خارجه ایتالیا صورت گرفته و دومین سفر ظریف به رم خواهد بود.
 محمد جواد ظریف وزیر امور خارجه کشورمان در راس هیاتی بمنظور بحث و تبادل نظر پیرامون موضوعات دو جانبه و مسائل هسته ای، بامداد روز دوشنبه تهران را به مقصد بروکسل ترک کرد.
به گزارش عصرایران، ظریف در بلژیک، علاوه بر دیدار با مقامات این کشور، با کاترین اشتون درباره تحولات مرتبط با مذاکرات هسته ای ایران و کشورهای 1+5 گفتگو خواهد کرد.
وزیر امور خارجه کشورمان در ادامه به لوکزامبورگ و سپس ایتالیا سفر خواهد نمود.
ظریف روز چهارشنبه در رم ضمن دیدار با خانم فدریکا موگرینی، همتای ایتالیایی خود، با دیگر مقامات این کشور به گفت و گو می پردازد.
این سفر به دعوت وزیر خارجه ایتالیا صورت گرفته و دومین سفر ظریف به رم خواهد بود.
به تازگی وزیر خارجه ایتالیا به عنوان مسؤول جدید سیاست خارجی اتحادیه اروپا انتخاب شد. با این اقدام او جانشین کاترین اشتون می شود.
 
