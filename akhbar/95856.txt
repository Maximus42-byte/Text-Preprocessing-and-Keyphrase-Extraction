نگاهي  به اخبار راديو رژيم صهيونيستي درباره ايران *******
تهران -پايگاه خبري راديو رژيم صهيونيستي روز شنبه خبرهايي با عناوين "
آيا حكومت ايران در حال وا گذاري جزاير سه گانه است ؟" ؛ " انتقاد
جنتي از ريشه دواني فساد اقتصادي در حكومت " و " رييس پيشين موساد: به 
جاي حمله به ايران مخالفان را تقويت كنيم " درباره ايران منتشر كرد 
به گزارش گروه اخبار ايران در رسانه هاي جهان ؛ اين پايگاه اطلاع
رساني در بخش مشروح خبرهايش نوشته است :
" " * نتانياهو: براي حمله به ايران ؛ كرنومتر در دست نگرفته ام 
بنيامين نتانياهو نخست وزير اسراييل (رژيم صهيونيستي ) اعلام كرد: گرچه 
وقت دقيقي براي حمله به تاسيسات اتمي ايران در نظر گرفته نشده و اين 
اقدام طي روزها يا هفته هاي آينده صورت نخواهد گرفت ؛ ولي به يك سال و
چند سال نيز نخواهد كشيد 
او در بازگشت از واشنگتن و در ديدار با مقامات سياسي و نظامي 
بلندپايه آمريكا؛ گفت كه به هر حال بايد ترتيبي داد كه خطر اتمي شدن 
حكومت ايران برطرف شود 
نخست وزير اسراييل در عين حال ابراز اميدواري كرد كه فشارهايي كه هم 
اكنون به ايران از طريق ديپلماتيك و نيز تحريم هاي اقتصادي وارد مي 
شود؛ نتيجه دهد و آن كشور برنامه اتمي اش را متوقف كند و تاسيسات غني 
سازي را كه در قم برپا نموده برچيند و از ادامه غني سازي اورانيوم 
خودداري نمايد و تاكيد كرد كه در چنين صورتي ؛ نه تنها او؛ بلكه همه 
ملت اسراييل شادمان خواهند شد 
به گفته بنيامين نتانياهو؛ گرفتن تصميم در مورد ايران دشوار نيست و
آنچه كه دشوار مي باشد اخذ تصميم درست است و بايد نتيجه هر تصميمي 
اين باشد كه حكومت ايران نتواند به سلاح اتمي دست پيدا كند 
نتانياهو اظهار داشت : "در صورتي كه تصميمي گرفته شود؛ ولي نتواند
مانع از تجهيز ايران به بمب اتمي شود؛ چه جوابي بايد به ملل ؛ تاريخ 
نويسان و نسل هاي پيشين و آينده داد" 
***
 *رييس پيشين موساد: به جاي حمله به ايران ؛ مخالفان را تقويت كنيم 
ميير داگان رييس پيشين سرويس امنيت خارجي اسراييل (موساد)؛ خواهان آن 
شد كه جامعه جهاني در حمله به تاسيسات اتمي ايران عجله نكند و توصيه 
كرد در مقابل ؛ جامعه بين المللي نيروهاي مخالف جمهوري اسلامي را براي 
رسيدن به قدرت تقويت نمايد 
ميير داگان كه در مصاحبه با برنامه "60 دقيقه " شبكه تلويزيوني "سي  
بي   اس " سخن مي گفت ؛ اظهار داشت : "محمود احمدي نژاد يك انسان منطق 
گرا است و پيش از آنكه بخواهد بمب اتمي توليد كند؛ همه جوانب و
پيامدهاي اين اقدام را در نظر خواهد گرفت و مي داند كه در چنان 
صورتي ؛ ايران بايد بهاي سنگيني را پرداخت كند" 
داگان تاكيد كرد كه ايران مجهز به بمب اتمي معضل اسراييل نيست و مساله 
اي بين المللي مي باشد و او مطمئن است كه اگر لازم شود عليه آن اقدامي 
صورت گيرد؛ ايالات متحده از نظر نظامي وارد عمل خواهد شد 
***
*آمانو: ايران دروغ مي گويد و مي خواهد دست و پاي ما را ببندد
آژانس بين المللي انرژي اتمي و حكومت اسلامي ايران ؛ هر يك ديگري را
متهم كردند كه درباره مذاكرات هيات آژانس با مقامات ايراني ؛ دروغ
مي گويد 
يوكيا آمانو مديركل آژانس بين المللي انرژي اتمي ؛ حكومت ايران را متهم 
كرد كه با انتشار گزارش هاي دروغ درباره مذاكرات آژانس با ايران و
همچنين محدود كردن بازرسان آژانس ؛ "دست و پاي آن نهاد را بسته است " 
ناظران گفتند كه اين انتقاد بي پرده و شديداللحن آمانو؛ نمايانگر
تنش هاي فزاينده ميان حكومت ايران و آژانس بين المللي انرژي اتمي است  
همزمان ؛ علي اصغر سلطانيه سفير ايران در آژانس ؛ نهاد ناظر سازمان ملل 
بر امور هسته اي را متهم كرد كه تصويري "ناقص " از مذاكرات تهران به 
نمايش گذاشته است  
اين سخنان در حاشيه نشست روز گذشته شوراي حكام آژانس كه محور آن ؛
برنامه اتمي ايران بود بيان شد  در حاشيه اين نشست ؛ علي اصغر
سلطانيه خواهان آن شد كه شوراي امنيت سازمان ملل به تهديدها مبني بر
حمله نظامي احتمالي به تاسيسات اتمي ايران واكنش نشان دهد 
***
 *ژنرال آمريكايي : بمب هاي 13 تني ما؛ سلاح عظيمي است 
ليون پانه تا وزير دفاع ايالات متحده گفت كه يك حمله نظامي توسط
ايالات متحده به تاسيسات اتمي ايران ؛ بيشتر از اقدامي مشابه از سوي 
اسراييل مي تواند به آن تاسيسات آسيب وارد كند 
او كه با نشريه "نشنال ژورنال " مصاحبه مي كرد؛ گفت : "اگر اسراييلي 
ها تصميم بگيرند كه به چنين اقدامي دست بزنند؛ هيچ شكي وجود ندارد كه 
اين اقدام ؛ تاثيراتي خواهد داشت ولي فكر كنم اين موضوع نيز كاملات واضح
است كه اگر ايالات متحده دست به حمله بزند؛ ما شاهد آسيبي بسيار بزرگ 
تر خواهيم بود" 
وزير دفاع ايالات متحده همچنين تاييد كرد كه پنتاگون براي حمله احتمالي 
به تاسيسات اتمي ايران ؛ از مدت ها قبل برنامه ريزي هايي انجام داده است  
در همين حال ؛ خبرگزاري "رويترز" به نقل از يك مقام عالي رتبه اسراييلي 
كه نام او را نبرد؛ گزارش داد كه دولت اورشليم از ايالات متحده 
درخواست كرده كه بمب هاي سنگرشكن جديد و هواپيماهاي سوخت رسان بيشتري 
در اختيار ارتش اسراييل قرار دهد 
اين در حالي است كه كاخ سفيد واشنگتن ؛ گزارش هاي منتشر شده مبني بر
اينكه دولت اسراييل چنين درخواستي را در قبال تعويق حمله به ايران 
مطرح كرده ؛ رد كرد ولي همزمان با اين مقام اسراييلي ؛ يك مقام 
آمريكايي نيز به خبرگزاري "رويترز" اطمينان داد كه مبحث مجهز كردن 
ارتش اسراييل به سلاح هاي جديد؛ از جمله بمب هاي سنگرشكن ؛ در سفر اخير
مقامات اسراييلي به ايالات متحده مطرح شده است  
همزمان ؛ معاون فرمانده نيروي هوايي ايالات متحده ؛ ژنرال هربرت كارليزل 
گفت بمب هاي سنگر شكن سيزده تني آن كشور؛ "سلاح عظيمي " است كه مي 
تواند در حمله هوايي احتمالي به تاسيسات اتمي زيرزميني ايران مورد
استفاده قرار گيرد 
معاون عملياتي نيروي هوايي ايالات متحده با تاكيد بر اينكه پنتاگون 
حتي مي كوشد كه اين بمب ها را ارتقاء دهد؛ گفت : "اين بمب ؛ بخشي از
تسليحات ما است كه در صورت اقدام نظامي عليه حكومت ايران ؛ از آن 
استفاده خواهيم كرد" 
ژنرال كارليزل همچنين گفت كه در صورت درگرفتن جنگي ميان ايالات متحده و
ايران ؛ نيروهاي آمريكايي از تاكتيك هاي جديد نظامي ؛ از جمله توان 
فضايي ؛ كامپيوتري و ديگر تاكتيك هاي نسل پنجم استفاده خواهند كرد 
***
 *زنان ايراني به جامعه جهاني : به ايران حمله نكنيد
همزمان با روز جهاني زن ؛ گروهي از زنان ايراني با آوردن پيامي در
"يوتيوب "؛ اسراييل و دولت هاي غربي را فرا خواندند كه از حمله نظامي 
به تاسيسات اتمي حكومت ايران خودداري ورزند 
در اين پيام كه خانمي با نام "نفيسه " آن را خوانده و خود را يكي از
تلاشگران حقوق زنان ايراني معرفي مي كند؛ از جمله آمده است كه وقوع
جنگ ؛ جان زنان و كودكان را نيز به خطر مي اندازد 
***
 *انتقاد جنتي از ريشه دواني فساد اقتصادي در حكومت 
آيت الله احمد جنتي امام جمعه موقت تهران ؛ در سخنان روز جمعه خود از شدت 
ريشه دواني فساد مالي در حكومت اسلامي عميقات ابراز نگراني كرد و از
مقامات رژيم به انتقاد پرداخت كه چرا براي از ميان بردن آن به 
اقدامات لازم دست نمي زنند 
افشاي دزدي سه هزار ميليارد توماني در سيستم بانكي ايران كه چند
ماه پيش صورت گرفت ؛ هنوز در آن كشور طنين انداز است و مردم از رژيم 
مي پرسند: براي جلوگيري از تكرار آن به چه اقداماتي دست زده است  
احمد جنتي ؛ امام جمعه موقت تهران در سخنان خود گفت : هدف اصلي اسلام در
جنگ ؛ مبارزه با فساد است   او با بيان اينكه "بخشي از فلسفه جهاد
مسلحانه و حتي هدف اصلي در جنگ ؛ مبارزه با فساد است " افزود: "آن جا
كه براي از بين بردن فساد چاره اي جز جنگ نيست ؛ اقدام به جهاد
مسلحانه مي شود" 
جنتي در بخش ديگري از سخنان خود به انتقاد و ابراز گله مندي از سران 
حكومت پرداخت كه براي ريشه كن ساختن فساد مالي تلاش كافي انجام نمي دهند 
***
 *آيا حكومت ايران در حال واگذاري جزاير سه گانه است ؟
انتشار گزارشي در برخي تارنماهاي خبري نزديك به مخالفان جمهوري اسلامي ؛
در اين زمينه كه گويا مسوولان حكومت پذيرفته اند درباره سه جزيره 
ايراني خليج فارس كه امارات عربي متحده هم ادعاي مالكيت بر آنها را
دارد از مواضع خويش عقب نشيني كنند؛ واكنش هاي متفاوتي را در ايران 
برانگيخت  
اين گزارش از جمله در تارنماي "نداي سبز آزادي " منتشر شد كه نوشت :
علي لاريجاني ؛ رييس مجلس در ملاقاتي با مسوولان اماراتي قبول كرده كه 
نمايندگاني از سوي دو كشور براي بررسي سرنوشت جزاير تنب بزرگ و كوچك 
و ابوموسي ؛ تعيين گردند 
هر چند كه درستي اين خبر از سوي منابع رسمي تاييد نشد ولي كارشناسان 
گفتند روند رويدادهاي هفته هاي اخير در منطقه ؛ احتمال صحت اين گزارش 
را بيشتر مي كند  كارشناسان از جمله به سفر ناگهاني وزير خارجه 
امارات به تهران اشاره مي كنند و ديدارهاي او با سران جمهوري اسلامي 
كه هيچ گزارشي نيز از محتواي گفت و گوها منتشر نشد 
اين كارشناسان همچنين به اين نكته اشاره مي كنند كه شوراي همكاري خليج 
فارس در نشست اين هفته خود در رياض ؛ برخلاف تمامي سه دهه گذشته ؛ در
قطعنامه پاياني هيچ اشاره اي به ادعاي امارات مبني بر مالكيت اين سه 
جزيره نكرد 
اين كارشناسان همچنين به سابقه جمهوري اسلامي ؛ از جمله در زمينه بذل و
بخشش سهم ايران از درياي خزر اشاره مي كنند و مي گويند: با كنار هم 
قرار دادن همه اين شواهد؛ به اين نتيجه مي رسيم كه گزارش منتشر شده ؛
مي تواند درست باشد " "
