بروكينگز: دورنماي گفتگوي سازنده ايران و آمريكا روشن تر از هر زمان ديگري است 
انديشكده آمريكايي بروكينگز نوشت : دورنماي گفتگوي سازنده 
ايران و آمريكا روشن تر از هر زمان ديگري است و ديدارهاي كيفي 
وزيران خارجه دو كشور مي تواند راهگشاي درك بهتر در ميز مذاكرات باشد 
به گزارش ايرنا- در مقاله  "سوزان مالوني " عضو ارشد بروكينگز آمده 
است : در آستانه نخستين سفر حسن روحاني رييس جمهوري ايران به آمريكا-
تهران تلاش همه جانبه و بي سابقه اي را با هدف تعامل مستقيم بين دو كشور
درباره گستره وسيعي از مسائل آغاز كرده است  
در ادامه گزارش آمده است : مبارزه حسن نيت آغاز شده از زمان مبارزات 
انتخاباتي ماه ژوئن - اكنون به ژست هايي در برابر واشنگتن تبديل و به 
قدرت گيري مقام هايي منجر شده كه مصمم به تغيير رويكرد ايران هستند 
اين مبارزه فعلا با درج مقاله روز جمعه روحاني در روزنامه واشنگتن پست 
به اوج خود رسيده كه در آن  خواستار "گفتگوي سازنده " در مورد بن بست 
هسته اي و نيز برخي مسائل منطقه اي شد 
مالوني نوشته است : اين مقاله موجب تشديد گمانه زني در اين مورد شده 
كه ديدار آتي روحاني از نيويورك براي شركت در مجمع عمومي سازمان ملل 
ممكن است منجر به يك گشايش تاريخي بين دو دشمن قديمي شود 
مقاله روز جمعه روحاني و اقدامات اخير مانند تحركات محمدجواد ظريف وزير
امور خارجه ايران در رسانه هاي اجتماعي - موجب كنجكاوي گسترده و برخي 
شك و ترديدها شده كه  هر دو احساس با توجه به سابقه تهران - موجه 
هستند 
دو پرسشي كه در اين زمينه مطرح مي شود اين است كه آيا اين حركات 
واقعي هستند و آيا روحاني كه تصميم گيرنده نهايي نيست - مي تواند چنين 
تغيير تاريخي را عملي كند؟
نويسنده افزوده است : به گمان من ترديدي نيست كه اين حركات واقعي و
متفاوت و مهمتر از اقدامات آشتي جويانه گذشته ايران - مي باشد 
روحاني هيچ كاري را تاكنون بدون موافقت آيت الله علي خامنه اي نمي 
توانسته انجام دهد و اين در حالي است كه رهبر عالي ايران خود شخصا وارد
ميدان شده و در سخناني خطاب به فرماندهان سپاه پاسداران حمايت خود را
از "نرمش قهرمانانه " اعلام كرد 
امروز به نظر مي رسد كه تنش هاي ناشي از نيروهاي مختلف - ايران را به 
يك نقطه تصميم گيري تاريخي رسانده است  
سوال ديگر در ذهن واشنگتن نشين ها اين است كه چرا اكنون ؟ چرا آيت الله 
خامنه اي پس از 35 سال كارشكني مصمم و تنها چهار سال پس از خشن ترين 
سركوب مردم در تاريخ معاصر- تصميم به كاهش تنش ها با غرب گرفته است ؟
نويسنده ادامه داده است : مشخص كردن پاسخ اين پرسش در نهايت كار
مورخان است - اما به نظر مي رسد كه تحريم هاي اقتصادي نقش بزرگي در اين 
زمينه ايفا كرده است  
ممنوعيت استفاده تهران از خدمات بانكي "سوئيفت " (SWIFT) و اقدامات 
مرتبط كنگره آمريكا در اين زمينه - نه تنها صادرات نفت ايران را به 
50 درصد كاهش داده بلكه همچنين بطور موثر بازگشت عايدات ناشي از منبع 
اصلي درآمد و مبادلات خارجي جمهوري اسلامي را نيز ممنوع كرد 
هرچند ايران راههاي مختلفي براي كاهش و فرار از تاثير تحريم ها يافته 
است - اما هسته مركزي رژيم به اين نتيجه رسيده كه تاثير اين بن بست -
بسيار شديد و حتي غيرقابل تحمل است  
اما تنها تحريم ها هم نيست و نبايد تاثير جنك سياسي زننده احمدي نژاد در
صحنه داخلي ايران را ناديده گرفت  
پرسش ديگر اينكه اگر اين حركات ايران واقعي است - آمريكا چگونه مي 
تواند پاسخ دهد؟
مالوني اينگونه پاسخ داده است : در اين زمينه به گمان من بايد از شدت 
برخي شوق و شعف هاي غيرمنطقي كاست   هنوز اختلافات شديدي ميان دو طرف 
وجود دارد  اگر سخنان هفته گذشته روحاني و آيت الله خامنه اي خطاب به 
فرماندهان سپاه را تجزيه و تحليل كنيم - مي بينيم اين سخنان مطابق 
رويكرد گذشته نسبت به جهان است   به بيان ديگر- حتي در اين زمان 
ديپلماسي نرم تر- رهبران ايران همچنان متقاعدند كه واشنگتن دشمن تهران 
است كه قصد ايجاد مناقشه در خاورميانه و دنبال كردن منافع خود را
دارد 
نويسنده ادامه داده است : به اين دليل - مهم است كه بدانيم هنوز تا
رسيدن به آنچه بتوان آن را نزديكي و آشتي نام گذاشت راه درازي در پيش 
است   با همين منطق - نسبت به كارايي و مفيد بودن ديدار اوباما و روحاني 
ترديد دارم   دست دادن با رييس جمهوري "شيطان بزرك " بين مردم ايران كار
محبوبي است - اما به گمان من - بسياري از چهره هاي سياسي ايران - حتي 
فراتر از تندروها - به اين فكر مي كنند كه روحاني در ازاي عبور از
يكي از ابعاد ديرين دگم هاي رسمي رژيم - چه به دست آورده است  
عضو ارشد بروكينگز نوشته است : به گمان من - اقدام عملي تر و سازنده 
تر اين است كه بر تماس ها در جاهايي كه مي تواند واقعي باشد و درك بهتر
در ميز مذاكرات را تسهيل كنند- تمركز كنيم  
از اين حيت- به نظر من بايد تلاش كنيم - ديدارهايي كيفي بين جان كري 
وزير امور خارجه آمريكا و همتاي ايراني اش ترتيب بدهيم   اين دو در
گذشته و در زمان ماموريت ظريف در نيويورك تماس هايي داشته اند و هر
دو مسئوليت مستقيمي در مذاكرات هسته اي دارند 
