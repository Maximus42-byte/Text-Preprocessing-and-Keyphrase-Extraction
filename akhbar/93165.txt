بعد از انگلیس استرالیا هم سطح تهدید امنیتی و تروریستی را افزایش داد
دولت استرالیا سطح تهدید امنیتی و تروریستی در این کشور را از متوسط به سطح بالا افزایش داد.
خبرگزاری فارس: استرالیا هم سطح تهدید امنیتی و تروریستی را افزایش داد
به گزارش خبرگزاری فارس به نقل از بی بی سی، دولت استرالیا سطح تهدید امنیتی و تروریستی در این کشور را از سطح متوسط به سطح بالا افزایش داد.
این تصمیم به دنبال افزایش نگرانیها از بازگشت شبه نظامیان تبعه استرالیا که در عراق و سوریه در حال جنگ هستند اتخاذ شده است.
تونی ابوت نخست وزیر استرالیا گفت: مقامات امنیتی نگرانی رشد شمار استرالیایی هایی هستند که در ارتباط با گروههای تندرو عراق و شام هستند.
با این وجود نخست وزیر استرالیا تاکید کرد که هیچ طرح فوری برای حملات تروریستی در این کشور مشاهده نشده است.
وی افزود: تاکید من به این معنا نیست که حمله تروریستی قریب الوقوع است.
پیش از این گزارش شده بود که دهها نفر از شهروندان استرالیایی به گروههای ترویستی از جمله گروه داعش در عراق و سوریه پیوسته‌اند.
