نشريه  صهيونيستي :گروه هاي يهودي از طرح كنگره براي تشديد تحريم ايران استقبال كردند
تهران -ايرنا -روزنامه صهيونيستي "تايمز آو اسرائيل " نوشت : گروه هاي 
مختلف يهودي مشتاقانه از اعلام خبر آغاز بررسي طرح تشديد تحريم ايران در
سناي آمريكا بعد از تعطيلات شكرگذاري استقبال كردند 
اين روزنامه افزود- يكي از مقامات ناشناس كميته روابط عمومي آمريكا -
رژيم صهيونيستي ( آيپك ) گفت كه اين كميته از اعلام از سرگيري بررسي طرح
تشديد تحريم ايران استقبال كرده است  
وي افزود- اين كميته كه نقش فعالي را در لابي در زمينه تشديد تحريم هاي 
ايران ايفا كرده و با اين اقدام خشم دولت "باراك اوباما" رئيس جمهوري 
آمريكا را برانگيخته است - اعلام اين خبر و طرح متعاقب آن را بيانيه اي 
بسيار مهم در زمينه تصميم سناتورهاي دمكرات و جمهوري خواه براي 
جلوگيري از دستيابي ايران به توانايي توليد سلاح هسته اي قلمداد مي كند 
ماه گذشته - مقامات ارشد دولت آمريكا در ديدار با رهبران آيپك - روساي 
سازمان هاي اصلي يهودي - اتحاديه صهيونستي ضد افترا و كميته يهوديان 
آمريكا (AJC) تلاش كردند اين گروه را متقاعد به كاهش حمايت از تشديد
تحريم ها عليه ايران كنند  بلافاصله پس از اين نشست - آيپك اعلام كرد كه 
به اين خواسته عمل نمي كند و به لابي خود در زمينه وادار كردن سنا به 
تصويب طرح تشديد تحريم هاي ايران ادامه خواهد داد 
به رغم موافقت اوليه "ابراهام فوكسمن " مدير ملي اتحاديه ضد افترا  با
اين خواسته دولت آمريكا- وي نيز آشكارا اعلام كرد كه به حمايت هايش از
تشديد تحريم ايران ادامه مي دهد 
فوكسمن پس از اعلام از سرگيري تصميم گيري درباره طرح تشديد تحريم ها در
سناي آمريكا گفت : تصميم سنا در اين زمينه وي را آرام كرده است زيرا
حاوي اين پيام است كه كنگره نياز به تشديد تحريم ها را درك مي كند 
وي از معامله احتمالي در ژنو ابراز نگراني كرد و گفت امضاي هر گونه 
توافقنامه اي در اين  مذاكرات - حاوي اين پيام براي كنگره است كه 
بايد نظاره گر باشد و تعهدات ايران را محك بزند 
به نوشته تايمز آو اسرائيل - "نفتالي بنت " وزير اقتصاد و تجارت رژيم 
صهيونستي نيز هفته گذشته تلاش كرد سناتورهاي آمريكايي را وادار به 
تصويب طرح تشديد تحريم هاي ايران كرده و ضمن كمك به هماهنگي بيشتر اعضاي 
مجلس نمايندگان آمريكا كه طرح مشابهي را تابستان گذشته به اتفاق آرا
تصويب كردند- از همكاران آنها در سنا دعوت كند آنها نيز همين اقدام رابكار بندند 
