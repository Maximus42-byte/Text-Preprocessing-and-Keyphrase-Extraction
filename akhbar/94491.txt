نبيل  فهمي اقدامات ايران درخليج فارس را خطري براي امنيت ملي مصرخواند
 "نبيل فهمي " وزير خارجه مصر ادعا كرد: تجاوزهاي ايران دركشورهاي حوزه خليج (فارس ) خطري براي امنيت ملي مصر است  
پايگاه مصري "اليوم السابع " روز يكشنبه به نقل از وزير خارجه مصراعلام كرد: با وجود روابط تاريخي بين قاهره و تهران - تجاوزهاي اخير ايران در منطقه خليج (فارس ) امنيت ملي مصر را به خطر انداخته و اين مشكلي است كه بين ما و آنان وجود دارد 
وي گفت كه اختلافات بين مصر و ايران در نظام سابق بر اساس شيعه و سني بوده و در زمان "حسني مبارك " با مسايل امنيت ملي ارتباط داشت  فهمي در گفت و گويي تلويزيوني با "وائل الابراشي " مجري برنامه "ساعت 10 " كه از كانال "دريم 2" پخش مي شد- با تاكيد بر اينكه مصر هر زمان به فكر بهبود روابط با ايران است نه خراب كردن آن - گفت : نشانه هاي مثبتي از سوي دولت جديد ايران در قبال كشورهاي حوزه خليج (فارس ) وجوددارد كه البته تاكنون قابل لمس نبوده است  
وي به سفر برخي از نمايندگان كشورهاي حوزه خليج (فارس ) در مراسم تنفيذ رياست جمهوري "حسن روحاني " و عدم حضور نماينده اي از مصر اشاره كرد و افزود: مصر به چند دليل با ايران تعامل خواهد كرد و اگر ماوارد گفت و گو با تهران شويم - اين مذاكرات صريح و روشن و به دور ازهر گونه انفعال و يا عواطف خواهد بود  
نبيل فهمي اضافه كرد: مذاكرات مصر با ايران به دور از منافع قاهره وكشورهاي حوزه خليج (فارس ) و همچنين مشرق عربي نخواهد بود  
وزير خارجه مصر افزود: ما هرگز با ايران بر خلاف منافع كشورهاي حوزه خليج (فارس ) همكاري نخواهيم كرد 
فهمي تاكيد كرد: در دوران حاكميت "اخوان المسلمين " بر مصر- آنان ازهويت عربي و آفريقايي كشور غافل بودند- ولي ما در آينده اينگونه رفتار نخواهيم كرد 
