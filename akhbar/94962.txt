احمد شهيد: توقف سركوب صداهاي مخالف براي آينده ايران ضروري است 
تهران - احمد شهيد گزارشگر ويژه سازمان ملل در يادداشتي نوشت : براي 
آينده ايران ضروري است كه سركوب صداهاي مخالف متوقف شود و در مقابل -
حكومت به مخالفان اجازه دهد نقش مشروع خود را در انتخاب دولت آينده 
ايفا كنند 
احمد شهيد در اين ياددشت كه با عنوان " درخواست برگزاري انتخابات آزادانه و عادلانه در
ايران "  در پايگاه اينترنتي بي  بي  سي فارسي منتشر شده -  مي نويسد: ماه 
ميلادي جاري - سي و هفتمين سالگرد تصويب پيمان بين المللي حقوق مدني و
سياسي (ICCPR) است  
اين پيمان ��ر ماه مارچ سال 1976 به تصويب رسيد و توسط 167 كشور جهان 
از جمله جمهوري اسلامي ايران امضا شده است  
اصول بنياديني كه اين پيمان در صدد ترويج آنهاست به آزادي هاي فردي از
جمله حق آزادي بيان - ارتباطات و اجتماعات و حق آزادي مذهب و اعتقاد
مربوط مي شود 
بعيد است كه با تعدي يك دولت به اين حقوق بنيادين - جامعه بتواند به 
ابزارهاي لازم براي پيشبرد يك انتخابات آزاد و منصفانه و تسريع حصول 
حقوق اجتماعي - اقتصادي و فرهنگي مجهز شود 
سالگرد تصويب پيمان ذكر شده فرصتي بدست مي دهد تا وضعيت اين حقوق 
بنيادين را در ايران - با توجه به اين كه جمهوري اسلامي براي برگزاري 
انتخابات رياست جمهوري در 14 ژوئن سال جاري آماده مي شود- بررسي كنيم 
 انتخابات - فرصت هايي دوره اي هستند كه در آنها شهروندان يك كشور مي 
توانند عنان تصميم گيري در مورد مسير كلي را كه كشورشان در آن قرار
دارد به دست گرفته - آزادانه در مورد تغيير آن تصميم بگيرند 
انتخابات آزاد و عادلانه از طريق ممانعت از تحميل اراده و منافع يك فرد
يا گروه كوچك به كل جامعه - به مشروعيت و پاسخگويي يك حكومت 
دموكراتيك مي انجامد 
احمد شهيد ادامه مي دهد: براي اينكه يك انتخابات آزاد- عادلانه و
نتيجه آن - حاصل اراده واقعي راي دهندگان باشد- ضروري است كه فضا و
امنيت لازم براي استفاده كامل مردم از همه حقوق سياسي و اجتماعي شان 
خصوصا حق آزادي بيان - ارتباطات و اجتماعات و همچنين حق راي دادن و
ايفاي نقش در عرصه اجتماع- به دور از هر نوع ارعاب و تهديدي نسبت به 
امنيت شخصي شان تامين شود 
به علاوه - پروسه انتخابات نيازمند فضاي آزاد سياسي است و بايد با بي 
طرفي - شفافيت و رواداراي سياسي برگزار شود: اقليت ها و زنان بايد به 
صورت برابر در پروسه انتخاباتي كه توسط نهادي بي طرف برگزار و نظارت 
مي شود- مشاركت كنند و مردم بايد بتوانند آزادانه عقايد و ايده هاي 
خود را با يكديگر در ميان بگذارند- اجتماعات و اعتراضات را سازماندهي 
كنند و مسائل سياسي را به بحت بگذارند 
آنها بايد بتوانند آزادانه در جامعه مدني مشاركت كنند و احزاب سياسي 
تشكيل دهند  جامعه مدني و احزاب سياسي ابزارهاي اصلي براي ايجاد و
توسعه ايده ها و روش هاي مختلف حكومتي هستند كه شهروندان بايد امكان 
انتخاب از ميان آنها را بيابند: در نتيجه بايد به جاي حذف براي 
گنجاندن آنها در پروسه انتخابات تلاش كرد 
متاسفانه انتخابات سال 2009 و خشونت هاي پس از آن نشان داد كه 
انتخابات در ايران : به جاي آن كه فرصتي براي اعمال حقوق اساسي 
اجتماعي و سياسي مردم باشد- تبديل به فرصتي براي سركوب و تحميل شده 
است  
همه كساني كه سعادت ايران و مردم آن را آرزو مي كنند اميدوارند كه 
انتخابات امسال متفاوت باشد- و مردم بتوانند در گفت و گويي آزادانه 
و همراه با تعقل در مورد آينده خود مشاركت كنند 
با اين حال با نگاهي به وضعيت حقوق بشر ايران در سال 2013- به 
دشواري مي توان پيش بيني كرد كه امور بهتر از آن چه چهار سال پيش روي 
داد پيش برود 
در واقع بر مبناي مجموعه اي از دلايل كه كوچكترين آنها مي تواند نوع عكس 
العمل مقامات ايراني نسبت به انقلاب هايي باشد كه در خاورميانه و شمال 
آفريقا در حال رخ دادن هستند- مي توان احتمال داد كه انتخابات پيش 
رو حتي مي تواند از انتخابات پيشين بدتر باشد 
در نتيجه اين نگراني جدي وجود دارد كه رژيم به اعمال محدوديت هاي شديد
و بي دليل بر حقوق شهروندان ايراني در انتخابات آينده ادامه خواهد
داد 
��قامات ايراني تصريح مي كنند كه بر مبناي قانون اساسي - كانديداهاي 
رياست جمهوري بايد از "رجل سياسي و مذهبي " باشند و به "مباني جمهوري 
اسلامي و مذهب رسمي كشور" معتقد و پايبند باشند 
در نتيجه زنان و همين طور كساني كه اعتقادات سياسي مخالف با جمهوري 
اسلامي ايران و يا مذهب رسمي كشور دارند از حقوق دموكراتيك بنيادين كه 
توسط پيمان جهاني حقوق مدني و سياسي تضمين شده اند- محروم مي شوند 
چنان كه در آخرين گزارش خود به شوراي حقوق بشر سازمان ملل توضيح
داده ام : متاسفانه شرايط برگزاري يك انتخابات آزاد و عادلانه در
ايران فراهم نيست  
احمد شهيد اضافه مي كند:  از زمان آغاز ماموريتم - بيش از چهارصد
مصاحبه با فعالان حقوق بشر و قربانيان انجام داده ام و تعداد انبوهي 
گزارش از سازمانهاي غير دولتي فعال در زمينه حقوق بشر دريافت كرده ام  
نتيجه اي كه از اطلاعات بدست آمده حاصل مي شود نشان دهنده تجاوز گسترده 
و سيستماتيك به حقوق بشر در جمهوري اسلامي است  
الگوهاي اين تعدي - گستره اي وسيع از محدوديت شديد آزادي بيان و ادامه 
حمله به فعالان و مدافعان حقوق بشري تا صدور احكام اعدام - شكنجه - قطع 
عضو و خشونت و تبعيض نسبت به زنان و اقليت ها را در بر مي گيرد 
شدت و اهميت اين خشونت ها را مي توان از نامه اخير 16 سازمان پيشرو
غيردولتي بين المللي حقوق بشري به اعضاي شوراي حقوق بشر سازمان ملل 
دريافت  
در 4 فوريه - همراه با تعدادي ديگر از فرستادگان ويژه حقوق بشر سازمان 
ملل از ايران درخواست كرديم حمله ناگهاني اش به روزنامه نگاران را
متوقف و دستگير شدگان را كه اغلب آنها در مطبوعات مستقل فعاليت مي 
كردند- آزاد كند 
ما ابراز نگراني كرديم كه اين حمله ها بخشي از سركوب گسترده تر رسانه ها
و در خدمت تشديد خودسانسوري و سركوب شديد آزادي بيان و عقيده است  
همچنين در يازدهم فوريه به همراه ساير گزارشگران ويژه در زمينه حق 
آزادي اجتماعات صلح آميز و ارتباطات - نگراني خود را از ادامه 
بازداشت خانگي رهبران اصلي مخالفان - ميرحسين موسوي و مهدي كروبي اعلام 
كرده و ضمن اشاره به لزوم وجود آزادي بيان براي فعالان سياسي به 
عنوان پيش شرط يك انتخابات آزاد و عادلانه - خواستار آزادي سريع آنها
شديم  
فعالان حقوق بشر همچنان با آزار- بازداشت - بازجويي و شكنجه مواجه 
هستند و اغلب با اتهام اقدام عليه امنيت ملي - كه در ايران تعريفي 
عجيب دارد -مجازات مي شوند 
اكثريت افرادي كه من موفق به مصاحبه با آنها شدم - تصويري به شدت آزار
دهنده از خشونت هاي فيزيكي و رواني اعمال شده طي بازجويي ها (با هدف 
حصول اعترافات مكتوب و تلويزيوني )- عدم دسترسي به وكيل و بي بهره بودن 
از محاكمه عادلانه و در بسياري از موارد شكنجه هاي شديد رواني و
فيزيكي ارائه داده اند 
براي مثال در ژوئن 2012 دادگاه تجديد نظر- عبدالفتاح سلطاني - وكيل 
فعال در زمينه حقوق بشر را به دليل راه اندازي كانون مدافعان حقوق 
بشر به 13 سال زندان محكوم كرد 
در آوريل - دادگاه تجديد نظر به محمدعلي دادخواه - وكيل مدافع - اعلام كرد
حكم 9 سال زندان وي كه به دليل مصاحبه با رسانه هاي خارجي صادر شده 
بود- تاييد شده است  
اين موارد نمونه هايي از نقض گسترده و سيتماتيك حقوق بشر است كه 
جزييات كامل آن در گزارش من ذكر شده است   هر يك از اين موارد-
داستان فردي است كه تنها به دليل دفاع از حقوق اساسي و غير قابل سلب 
خود براي مشاركت در حيات سياسي - اجتماعي كشورش رنج برده يا مي برد 
چنان كه بارها پيش از اين درخواست كرده ام - ,يك بار ديگرج از مقامات 
ايراني مي خواهم تعرض به حقوق بشر را متوقف كنند و بانيان آن را
مورد بازخواست قرار دهند و درصدد التيام قربانيان و فريادرسي از آنها
برآيند 
