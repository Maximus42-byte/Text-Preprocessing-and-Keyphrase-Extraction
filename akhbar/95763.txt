آسوشيتدپرس : كشمكش ايران و شش قدرت بر سر متن توافق اتمي 
مذاكرات هسته 
اي بين ايران و شش قدرت جهاني روزچهارشنبه به سوي يك مرحله جديد
وبلند پروازانه پيش رفت - به طوري كه دو طرف بر سر ميز نشستند تا
نگارش متن توافق نهايي را آغاز كنند 
براساس اين گزارش - اما ازآنجاكه موضوعات مهم هنوز لاينحل مانده - تنظيم 
پيش نويس اوليه متن توافق احتمالا يك كار بي برنامه است و دستيابي به 
توافق نيز همچنان غيرحتمي به نظر مي رسد 
آمريكا و متحدانش اميدوارند از توان بالقوه ايران در زمينه ساخت سلاح
هسته اي با مذاكراتي كه به كاهش سرعت برنامه اتمي اين كشور منجر شود-
بكاهند  تهران مي گويد هيچ علاقه اي به ساخت تسليحات اتمي ندارد- اما
براي امتيازدهي به شرط لغو كليه تحريم هاي وضع شده بر اقتصاد اين كشور
آماده است  
دو ديپلمات دخيل در تلاش هاي بين المللي براي دنبال كردن ومهار فعاليت 
هاي اتمي ايران گفتند كه دوطرف با اختلافاتي هرچند كاهش يافته سرميز
مذاكره حاضر شدند- اما ساير موارد همچنان به قوت خود باقي است  
اين ديپلمات ها در حالي كه خواستند ناشناس بمانند- يك تصوير جزئي از
اوضاع ارائه دادند بر همين اساس موارد پيشرفت بدين شرح است :
اراك 
هدف ازتاسيس راكتور اراك - ايجاد يك تاسيسات آب سنگين بود كه مقادير
قابل توجهي پلوتونيوم - ماده اي كه مي توان ازآن به عنوان هسته 
تسليحات هسته اي استفاده كرد- توليد خواهد كرد  توافقي درزمينه 
تبديل اين راكتور به يك تاسيسات آب سبك يا كاهش توليد آن به دست آمده است  
نظارت بر توافق 
ايران دراصل آماده امضاي توافق با آژانس اتمي سازمان ملل است كه به 
كارشناسان آن امكان مي دهد از هر سايت هسته اي اعلام شده با اعلام 
قبلي در كوتاه مدت بازديد كند: شبهات در مورد فعاليت هسته اي اعلام 
نشده را مورد بررسي قرار دهد و در جهت شناخت عميق تر از فعاليت اتمي 
در اين كشور گام بردارد اما اختلافات اصلي باقي مانده بدين شرح است :
غني سازي اورانيوم 
ايران در حال حاضر تقريبا 20 هزار سانتريفيوژ نصب شده دارد كه حدود
نيمي از آن اورانيوم غني شده براي راكتور توليد مي كند  ايران مي 
گويد فقط براي اهداف صلح آميز غني سازي مي كند- اما در صورت طراحي 
مجدد سانتريفيوژها مي توان از آن اورانيوم با درجه تسليحاتي براي بمب 
هاي هسته اي توليد كرد 
آمريكا- انگليس - فرانسه و آلمان مي گويند نبايد بيش از چند هزار
دستگاه سانتريفيوژ در اين كشور فعال بماند  تهران مي خواهد اين برنامه 
را توسعه بخشد يا دست كم وضع موجود را حفظ كند 
روسيه در مورد تعداد سانتريفيوژها مردد است - مادامي كه ايران با
فراهم كردن امكان نظارت بيشتر آژانس هسته اي سازمان ملل موافقت كند و
حال آنكه چين به طور معمول از موضع مسكو حمايت مي كند 
موشك ها
آمريكا و متحدانش مي گويند موشك هاي ايراني قادر به حمل يك سلاح هسته 
اي بايد در هر گونه توافقي مورد توجه قرار گيرد  اما آيت الله "علي 
خامنه اي " رهبر عالي ايران پيشتر در هفته جاري گفت كه اميدها به 
گنجاندن برنامه موشكي در توافق - "توقع احمقانه و ابلهانه اي " است  
يكي از ديپلمات ها گفت كه تمركز توافق احتمالي ممكن است بر مقادير ماده 
منفجره موشك هسته اي يا محدود كردن بيشتر پرتاب هاي آزمايشي موشك هامعطوف باشد 
گذشته هسته اي 
آمريكا ومتحدانش مدعي اند ايران درگذشته روي سلاح هسته اي كار كرده 
است   اين كشورها مي گويند تهران بايد به اين مساله براي دستيابي به 
توافق هسته اي - اذعان كند  تهران مي گويد اتهاماتي از اين دست - بي 
پايه و اساس است  
تحقيق سازمان ملل در مورد اين اتهامات كه سه ماه پيش از سرگرفته شد-
تاكنون اين اختلافات را كم نكرده است  
زمان (محدوديت برنامه هسته اي )
آمريكا و متحدانش خواستار محدود كردن برنامه هسته اي ايران به مدت 
بيش از يك دهه هستند - اما تهران مي خواهد هر گونه محدوديتي پس  از
تنها چند سال برداشته شود 
