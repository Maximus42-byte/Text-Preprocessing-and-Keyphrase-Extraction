بشار اسد: ملت سوریه گزینه ای جز مبارزه با تروریسم ندارد
رئیس جمهوری سوریه در دیدار هیئتی از جمعیت امپراتوری ارتدوکس فلسطینی که یکی از قدیمی ترین نهادهای غیر دولتی روسیه محسوب می شود و حامل نامه ای پوتین بود بر مبارزه با تروریسم به عنوان تنها گزینه ملت سوریه تاکید کرد.

به گزارش خبرگزاری مهر به نقل از خبرگزاری سوریه(سانا)، بشار اسد صبح امروز در دیدار با هیئتی از جمعیت امپراتوری ارتدوکس فلسطینی به ریاست سرگئی استپاشین که نامه ولادیمیر پوتین رئیس جمهوری روسیه که در آن بر حمایت مسکو با ادامه پایداری ملت سوریه در همه زمی����ه ها در جنگ ضد تروریسم مورد حمایت کشورهای غربی و منطقه تاکید شده بود، از مواضع روسیه در حمایت از کشورش تقدیر به عمل آورد.

بشار اسد ضمن ابراز خرسندی از هماهنگی و همکاری متقابل میان دو کشور دوست تاکید کرد: نقش مهمی که روسیه هم اکنون در عرصه بین المللی دارد نقش به سزایی در ترسیم نقشه جدید جهان چند قطبی که محقق کننده عدالت بین المللی و به نفع کشورها و ملتهایی است که به استقلال و حاکمیت خود پایبند هستند،ایفا می کند.

رئیس جمهوری سوریه گفت: ملت سوریه جز پیروزی در جنگ ضد تروریسم و فکر کورکورانه افراطی در داخل جامعه سوریه گزینه دیگری ندارند و این با پایداری جامعه سوری که طی قرنهای متمادی به تنوع،اعتدال و روشنفکری معروف هستند میسر می شود.

از سوی دیگر استپاشین رئیس جمعیت امپراتوری ارتدوکس فلسطین که یکی از قدیمی ترین نهادهای غیر دولتی روسیه محسوب می شود گفت: روسیه اقدامات گروههای تروریستی ضد ملت سوریه که آخرین آن اقدام تروریستی ضد منطقه "کسب" است را محکوم می کند و جمعیت امپراتوری ارتدوکس روسیه در راستای جمع آوری کمک های انسانی به ساکنان منطقه کسب حرکت می کند.

