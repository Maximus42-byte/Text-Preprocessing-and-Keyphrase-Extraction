گزارش  راديو فردا از اظهارات روحاني درجمع فرماندهان ومسولان ارشد سپاه 
در گزارشي به موضوع اظهارات حسن روحاني رئيس جمهوري 
در جمع فرماندهان و مسولان ارشد سپاه پرداخت و در همين زمينه با "مهدي 
مهدوي آزاد" با عنوان تحليلگر مسائل سياسي گفت وگو كرد 
اين راديو مي افزايد:حسن روحاني در تازه ترين موضع گيري خود پيرامون سپاه پاسداران در
حاليكه خواستار عدم دخالت اين نهاد در سياست شده اما از اقدامات 
اقتصادي اش دفاع كرده است  
او روز دوشنبه در حضور فرماندهان سپاه پاسدارن مهمترين نهاد نظامي و
امنيتي ايران ضمن آنكه گفت سپاه - سپاه همه مردم ايران باشد از آنها هم 
خواست سياست را بفهمند اما در آن دخالت نكنند 
اين رسانه ادامه داد: روحاني در عين حال كه سپاه پاسداران را محبوب 
دلها توصيف كرد اما در كنارش از فرماندهان سپاه خواست كه اين نيروي 
نظامي متعلق به مسلمان يا غير مسلمان - شيعه يا غير شيعه و زن و مرد
روستايي يا شهري باشد 
در همين زمينه "مهدي مهدوي آزاد" با عنوان تحليلگر مسائل سياسي در گفت 
وگو با اين رسانه درباره اين اظهارات حسن روحاني گفت : به نظر مي رسد
كه حسن روحاني دارد دو مسير همزمان را طي مي كند نه اينكه بر سر يك دو
راهي قرار گرفته باشد 
وي افزود: مسير اول اين است كه سپاه پاسداران به عنوان قدرتمندترين 
تشكيلات سياسي - نظامي - امنيتي و حتي اقتصادي كشور هر دولتي را تاكيد مي 
كنم هر دولتي را ناگزير خواهد كرد كه با آن همكاري كند و به نظر مي 
رسد كه روحاني دارد دست دوستي را به سمت سپاه دراز مي كند كه از آن 
طرف هم حمايت حداقلي را بدست آورده و هم مانع از كارشكني هاي بعدي شود
مهدوي آزاد ادامه داد: همچنين از طرف ديگر و به موازات آن با حرف هايي 
نظير اينكه سپاه بايد مال همه مردم باشد و غيره تلاش مي كند فاصله ايجاد
شده بين سپاه پاسدارن و مردم را كه در دوران دولت محمود احمدي نژاد و
بعد از وقايع سال 88(جريان فتنه ) به حالت انفجاري رسيد را اندكي 
ترميم كرده و شرايط داخلي كشور را به سمت نوعي آشتي ملي كه نمي توانيم 
بگوييم ولي به سمت نوعي بهبود به پيش برد 
راديو فردا ادامه داد: بخش ديگري از اظهارات روز دوشنبه حسن روحاني 
به عملكرد اقتصادي سپاه پاسدارن اختصاص داشت جايي كه در آن با دفاع
از اقدامات اقتصادي سپاه از اين نيروي نظامي خواست چند پروژه بزرك 
اقتصادي ايران را برعهده بگيرد 
مهدوي آزاد در ادامه همچنين درباره اين بخش از اظهارات رئيس جمهوري 
ايران نيز گفت : همه دولت ها از دولت محمد خاتمي گرفته تا آخرين دوره كه 
ما خوب آن را به خاطر داريم و حتي در دولت هاشمي رفسنجاني - حرف آنها اين 
بود كه سپاه پاسدارن و به خصوص قرار گاه "خاتم الانبيا" بعد از تشكيل 
و ورود به عرصه اقتصادي بيايد و به جاي اينكه رقيب بخش خصوصي شود
پروژه هاي بزرك عمراني كشور را برعهده بگيرد 
وي افزود: ببينيد صحبت از دفاع از عملكرد سپاه نيست خواهش مي كنم سو
تفاهم نشود اما واقعيت اين است كه در حال حاضر كشور به چند دليل 
درگير بحران هاي بسيار عظيم است اول اينكه ما بخش اقتصادي خصوصي جدي 
نداريم - دوم اينكه هيچ سرمايه گذار خارجي حاضر نيست در ايران حضور
پيدا كند و سوم اينكه بدون رانت خيلي از فعاليت ها پيش نمي رود 
او ادامه داد: بنابراين اين مشكلات عظيم بايد به دست يك نيروي سومي به 
غير از بخش تعاوني كه در قانون اساسي آمده و بخش مردم و در واقع نيروي 
بخش خصوصي حل شود 
مهدوي آزاد گفت : به نظر مي رسد كه دولت ها در ايران چه اصلاح طلب 
باشند چه اصولگرا و چه اولترا اصولگرا مجبورند براي حل يكسري از مشكلات 
و به عنوان مثال براي فروش نفت و دور زدن تحريم ها- براي واردات برخي 
از كالاهايي كه با تحريم ها مواجه هستند و غيره از پتانسيل بسيار
قدرتمندي كه سپاه پاسدارن در اين دوران در خودش جمع كرده استفاده كنند
وي افزود: حال اينكه در اين فرآيند فسادي صورت مي گيرد كه من معتقدم 
در خيلي از موارد فسادهايي هم صورت مي گيرد و اينكه آيا اين فرآيند
در بلند مدت يا كوتاه مدت به بخش خصوصي خسارت مي زند كه من معتقدم 
خسارت هم مي زند اين بحثي صرفا اقتصادي است كه بايد در آن مورد
اقتصاددانان نظر بدهند 
راديو فردا در پايان گفت : در همايش روز دوشنبه "محمدعلي جعفري "
فرمانده كل سپاه پاسدارن انقلاب اسلامي هم سخنراني كرد و گفت سپاه 
آماده همكاري با دولت است  
