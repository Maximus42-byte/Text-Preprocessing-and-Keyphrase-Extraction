دردیداربافرستاده وی‍ژه پادشاه عربستان لاوروف خواستار احترام به قوانین بین المللی درحل مسایل منطقه ای شد
مسکو- ایرنا- سرگئی لاوروف وزیر امور خارجه روسیه در دیدار با شاهزاده بندر بن سلطان رییس سازمان اطلاعات عربستان سعودی و فرستاده ویژه پادشاه این کشور بر لزوم احترام به قوانین بین المللی در حل مسایل منطقه ای تاکید کرد.
به گزارش ایرنا، وزارت امور خارجه روسیه روز چهارشنبه اعلام کرد: لاوروف در دیدار با شاهزاده بن سلطان درباره وضع روابط روسیه وعربستان سعودی و دورنمای همکاری دو کشور گفت وگو و تبادل نظر کرد.
گزارش حاکی است که دو طرف در این دیدار بر اهمیت ادامه گفت و گوهای سیاسی مقام های ارشد دو کشور در سطوح مختلف و علاقمندی متقابل برای توسعه روابط اقتصادی-بازرگانی ازجمله درعرصه های فناوری های پیشرفته و سرمایه گذاری تاکید کردند.
به گزارش وزارت خارجه روسیه، دراین دیدار موضوعات کلیدی منطقه خاورمیانه از جمله برنامه هسته ای ایران و حل و فصل مسایل سوریه در آستانه برگزاری کنفرانس ژنو2 مطرح و مورد بحث قرار گرفت.
وزیرخارجه روسیه دراین دیدار بر ضرورت حل مسایل مهم منطقه ای با رعایت مفاد منشور سازمان ملل و اصول و موازین قوانین بین المللی تاکید کرد.
شاهزاده بندر بن سلطان که از روز سه شنبه برای انج����م دیدار کاری در مسکو بسر می برد، شب گذشته با ولادیمیر پوتین رییس جمهوری روسیه نیز دیدار و گفتگو کرد.
دو طرف در آن دیدار به روند مثبت تلاش های بین المللی برای حل و فصل مساله هسته ای ایران اشاره کردند.
پوتین و بن سلطان همچنین بطور مفصل درباره مساله سوریه ازجمله در ارتباط با مقدمات کنفرانس ژنو2 گفت وگو کردند.
دو طرف همچنین در خصوص اوضاع منطقه خاورمیانه و شمال آفریقا به گفت وگو پرداختند.
روسیه وعربستان سعودی درمساله کنفرانس ژنو2 اختلاف نظر دارند و درحالی که مسکو بر مشارکت ایران دراین کنفرانس تاکید دارد، ریاض با پیروی از سیاست های غرب به ویژه در حمایت از تروریسم بین ��لمللی در سوریه با مشارکت کشورمان درکنفرانس بین المللی درباره سوریه مخالف است.
ریاض درحالی براین موضع خود پافشاری می کند که بان کی مون دبیر کل سازمان ملل روز سه شنبه هم بر لزوم مشارکت ایران در کنفرانس ژنو2 تاکید کرد.
