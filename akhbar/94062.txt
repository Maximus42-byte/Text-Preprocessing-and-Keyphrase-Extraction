موضع  واحد اوباما و كامرون در مورد ايران 
تهران - خبرگزاري فرانسه از واشنگتن گزارش داد: باراك اوباما رييس 
جمهوري آمريكا و ديويد كامرون نخست وزير انگليس روز سه شنبه موضع 
متحدي را در مورد موضوعات مختلف جهاني از جمله مساله ايران ارائه 
دادند 
طبق اين گزارش ؛ اين دو در مقاله مشتركي كه در روزنامه واشنگتن پست به 
چاپ رسيد؛ از تلاش هاي مشترك دو كشور آمريكا و انگليس براي وضع تحريم 
هاي سخت عليه ايران به دليل برنامه هسته اي اش تقدير كردند 
اوباما و كامرون قرار است روز چهارشنبه در كاخ سفيد ديدار و گفت و
گو كنند و در اين جلسه مساله هراس از حمله اسراييل به ايران و بحران 
در سوريه مورد بحث و بررسي طرفين قرار خواهد گرفت  
اين گزارش در ادامه حاكي است كه اوباما و كامرون در اين مقاله 
مناسبات واشنگتن و لندن را "مشاركت قلبي خواندند كه توسط تاريخ ؛ سنت 
ها و ارزش هاي مشترك به هم پيوند خورده است  "
اوباما و كامرون در اين مقاله آوردند: "ما روي هم حساب مي كنيم و
دنيا نيز روي ائتلاف ما حساب مي كند " اين مساله به پيشرفت آمريكا و
انگليس در زمينه از بين بردن القاعده در افغانستان اشاره خاصي دارد 
