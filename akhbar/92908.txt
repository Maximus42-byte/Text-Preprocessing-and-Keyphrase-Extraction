وزیر خارجه کانادا ایران را به حمایت از تروریسم متهم کرد.
تسنیم: وزیر خارجه کانادا ایران را به حمایت از تروریسم متهم کرد.
به گزارش رسانه های کانادا، وزیر خارجه کانادا که به عراق سفر کرده است در یک نشست خبری با هوشایر زیباری همتای عراقی خود ایران را به حمایت از تروریسم متهم کرد.
جان برد  افزود بدیهی است ما ( با بغداد ) دیدگاه بسیار متفاوتی درباره دولت تهران داریم. ایران باید حمایت خود را از گروه های تروریستی پایان دهد.
این دومین سفر وزیر خارجه کانادا به عراق طی 18 ماه اخیر است و روز گذشته وی با رئیس جمهور عراق، فواد معصوم نیز دیدار کرد. جان برد از کمک 15 میلیون دلاری کانادا به عراق برای مبارزه با گروه های تروریستی خبر داد.
جان برد وزیر خارجه کانادا از زمان تصدی این پست بارها مواضعی ضد ایرانی در موضوعات مختلف از جمله گفتگوهای هسته‌ای ایران و 1+5 اتخاذ کرده است. وی همچنین یکی از حامیان اصلی اسرائیل است و سیاست های فعلی وی بارها از سوی نتانیاهو مورد تمجید قرار گرفته است.
دولت کانادا در سال 1391 با ادعای نگرانی از تأمین امنیت دیپلمات‌های کانادایی اقدام به قطع روابط دیپلماتیک با ایران کرد. این کشور همچنین بانی اکثر قطعنامه های ضد ایرانی در مجامع حقوق بشری است. 
http://www.fardanews.com/
