راديوي روسي : روسيه و چين با اعمال فشار بر ايران مخالف هستند
مسكو - راديو دولتي 'صداي روسيه ' تاكيد كرد:دولت هاي روسيه و چين همچنان مخالف اعمال فشار بر ايران هستند. به گزارش ايرنا از مسكو، اين راديو در گزارشي تحليلي در پايگاه اينترنتي خود به قلم 'آندره پتاشنيكوف'، با اشاره به مطرح شدن موضوع فعاليت هاي هسته اي ايران در اجلاس سران گروه 'جي 8' در فرانسه نوشت: شركت كنندگان در اين اجلاس براي گفت وگو با ايران اعلام آمادگي كردند. 
اين منبع مي افزايد: هر چند كه آنها رويكرد واحدي در قبال مساله ايران ندارند، ا����ا روسيه و چين معتقدند كه فشار بيش از حد بر ايران نتايج مطلوب نمي دهد. 
اين راديو در گزارش خود همچنين به تحريم ايران از سوي آمريكا و اتحاديه اروپا اشاره كرده و يادآورشده است : تهران بارها تاكيد كرده است كه برنامه هسته اي اش صرفا داراي اهداف صلح آميز و هدف اصلي آن توليد ايزوتوپ ها براي مصارف پزشكي است. 
ايران اخيرا بور رسمي از چين دعوت كرد كارشناسان خود را براي بازرسي و بازديد از مراكز هسته اي ايران اعزام كند تا متقاعد شوند كه اين مراكز ماهيت صلح آميز دارند. 
در گزارش راديوي روسي با اشاره به اينكه مذاكرات هسته اي ميان ايران و غرب هشت سال پيش آغاز شده و از دو سال پيش در آ�� وقفه بوجود آمده، گفته شده است: مذاكرات بايد هر چه سريعتر از سر گرفته شود و ايران آمادگي خود را در اين زمينه اعلام كرده است.
