سفر گروهي ويژه از نمايندگان كنگره آمريكا به جمهوري آذربايجان
باكو -روزنامه آذري "آزادليق " از سفر گروهي ويژه متشكل از
سياستمداران - ديپلمات ها و نمايندگان كنگره آمريكايي با ابتكار وزارت 
خارجه آمريكا به باكو پايتخت جمهوري آذربايجان خبر داد 
اين روزنامه ديروز پنجشنبه نوشت : انتظار مي رود اعضاي اين گروه كه 
سرپرستي آن را سناتور "راجر اويكر" بر عهده دارد- هم با مسوولان دولتي 
و هم با مخالفان دولت اين كشور ديدار و در رابطه با اوضاع قبل از
انتخابات رياست جمهوري در جمهوري آذربايجان مذاكره كنند 
گفته مي شود اين گروه در ديدار با مقامات رسمي و تشكل هاي مردمي 
آذري - موضع آمريكا را در رابطه با انتخابات رياست جمهوري آذربايجان كه 
در پاييز امسال برگزار خواهد شد - بيان خواهد كرد  
بر پايه همين گزارش - "الدار نمازف " رئيس دفتر اجرايي شوراي ملي (تشكل 
ائتلافي تعدادي از احزاب و گروههاي مخالف دولت ) سفر اين گروه را به 
جمهوري آذربايجان مثبت ارزيابي كرده و گفته است كه با توجه به اينكه 
اين گروه نقش مهمي در سياست خارجي آمريكا ايفا مي كند- ديدار اين 
گروه با اعضاي شوراي ملي اهميت فراواني دارد 
روزنامه آزادليق نام ديگر اعضاي ديگر اين گروه را سناتور "مايكل 
كراپو"- "كريستوفر اسميت "- "رابرت آدرفولت " و "داك هاستينگز " از
اعضاي كنگره آمريكا اعلام كرده است  
