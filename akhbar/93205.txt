پیشنهادات احمدی نژاد برای مبارزه با تروریسم 
تعريف مشترک از تروريسم، ارايه راهکاري روشن و عملياتي براي مبارزه متحد عليه تروريسم، شکل گيري عزم جهاني براي مبارزه واقعي و اثرگذار با اين پديده و اصلاح ساز و کارهاي تبعيض آلود و استعماري به نفع عدالت و اخلاق با همفکري همه انسان‌ها و دولت‌هاي مستقل پيشنهاداتي بود که رييس‌جمهوري اسلامي ايران در اجلاس بين المللي مبارزه جهاني عليه تروريسم براي مقابله با پديده شوم تروريسم ارائه کرد.

به گزارش ايسنا، متن كامل سخنراني دكتر محمود احمدي‌نژاد در اجلاس بين‌المللي مبارزه جهاني ب���� تروريسم به شرح زير است:

بسم الله الرحمن الرحيم

اللهم عجل لوليك الفرج و العافيه و النصر و اجعلنا من خير انصاره و اعوانه و المستشهدين بين يديه

رؤساي محترم جمهوري – نخست وزيران محترم

وزرا و رؤساي محترم نمايندگي‌هاي حاضر

عاليجنابان، خانم‌ها و آقايان

- خداوند بزرگ را به خاطر تشكيل اين اجتماع مهم سپاسگزارم و صميمانه از حضور همه شمار در خانه خودتان ايران تشكر مي‌كنم.

دوستان

همه ما در فرض‌هاي زير هم نظر هستيم:

- موضوع تروريسم دغدغه مشترك امروز همه كشورهاست.

- وسعت تروريسم امروزي قابل قياس با گذشته نبوده و آسيب‌هاي ناشي از آن به سادگي قابل جبران نيست.

- امنيت همه ملت‌ها و كشورها از ناحيه اين پديده در معرض تهديد است.

- مبارزه با تروريسم نيازمند درك و عزم مشترك جهاني است.

سوالات مهمي هم پيش روي ماست.

- ريشه اصلي يا ريشه‌هاي اصلي پديده تروريسم چيست؟

- تروريسم در خدمت چه كساني و عليه چه كساني است؟

- اشكال مختلف تروريسم و راههاي مقابله با آن كدامند؟

- بدون ترديد تروريسم ناشي از انحراف فكري و انحطاط اخلاقي و ميل به سلطه بر ديگران و نمودي از جهل و خودخواهي و خروج از دايره عدالت و ارزش‌هاي انساني است.

- حاكمان و گروه‌ها و انسان‌هاي پايبند به عدالت و ارزشهاي حقيقي ديني و انساني هرگز نيازمند چنين اقدامات ضد ��ش��ي نبوده‌اند.

همكاران عزيز

خداوند انسان را از روي لطف خلق كرده، او را بر ساير موجودات برتري داده و همه عالم را براي او خلق كرده است. از او خواسته است كه در مسير عدالت، كرامت و محبت و احترام به حقوق ديگران گام بردارد. او را تشويق كرده است كه منافع و توان خود را در خدمت سعادت و آرامش ديگران قرار دهد.

- در كتاب آسماني قرآن كريم خداوند فرموده است :

"اگر كسي بي‌گناهي را بكشد مثل اين است كه همه مردم را كشته است و اگر كسي موجب نجات و زندگي فردي شود مثل اين است كه همه مردم را حيات بخشيده است."

- شايد علت آن باشد كه با كشتن يك بي‌گناه، انسانيت كشته مي‌شود و با احياي يك انس��ن، انسانيت احيا ميگردد.

- همه زحمات و مجاهدت‌هاي پيامبران الهي و مصلحان عالم براي هدايت و عدالت و شكوفايي انسانيت و رساندن انسانها به قله‌هاي كمال انساني و در حقيقت احياي آنان بوده است.

- هر اقدامي كه مخالف عدالت و كرامت انساني باشد، از جمله كشتن بيگناهان، ظلم و ستم بر همه بشريت است و در پيشگاه خداوند و پيامبران و همه انسانها زشت و محكوم است.

- فقر و تبعيض و تحقير انسان‌ها و ملت‌ها ريشه اصلي تروريسم است و پيروان شياطين، زورگويان و منحرفان از حقيقت هستند كه براي تحقق اهداف غيرانساني خود به تروريسم رو مي‌آورند.

و اما تروريسم در خدمت چه كساني و عليه چه كساني ��ست؟

- امروز به وضوح مشاهده مي‌شود كه شكست خوردگان در برابر منطق انساني و عدالت و پاكي به تروريسم متوسل مي‌شوند تا با ايجاد ناامني و در هم شكستن، اتحاد و اقتدار ملتها مانع از رشد و پيشرفت ملت‌ها شده و بر منابع و سرنوشت آنان مسلط شوند.

- ملت‌ها را از انسان‌هاي فرهيخته، رهبران و مديران شايسته محروم كنند تا خودشان مقدرات آنان را به دست گيرند و يا دست‌نشاندگان خود را بر آنان تحميل و يا حداقل دولت‌ها را وادار كنند تا به آنان امتيازات سياسي و اقتصادي واگذار كنند.

- بنابراين تروريسم بر ضد منافع مردم و در خدمت قدرت طلبان بي‌فرهنگ است و هر جا پديده ترور مشا��ده مي‌ش��د در وراي آن دست‌هاي ناپاك آنان ديده مي‌شود.

در دهه‌هاي اخير اشكال گوناگوني از تروريسم پايه‌گذاري شده است.

- از مهمترين آنها در شكل سازمان يافته تحميل دولت جعلي و اشغالگر صهيونيستي است.

- صهيونيست‌ها با ترويج نژادپرستي، تروريسم را تئوريزه كردند. آنان براي بقاي استيلاي نامشروع خود، خون و اموال و سرزمين ديگران را مباح اعلام كردند. حمله به روستاها و آبادي‌هاي بي‌دفاع فلسطين، لبنان، سوريه و اردن، كشتن مردان و زنان و كودكان بي‌سلاح، نظير ديرياسين، صبرا و شتيلا و در جنين و غزه و قانا و ترور رهبران فلسطيني در داخل و خارج سرزمين اشغالي و اشغال سرزمين و تهديد د��ئمي ديگران و برپايي چند جنگ بزرگ و ترور دانشمندان فيزيك ايران همه از مظاهر آشكار تروريسم دولتي است.

- سازمان و شبكه صهيونيسم بين الملل هرجا كه ضرورت بداند از ترور استفاده مي‌كند.

-از اشكال ديگر تروريسم از طريق ترويج انديشه‌هاي افراطي، جذب افراد فقير و بي‌اطلاع و سازماندهي و آموزش آنان و سازماندهي شبكه‌هاي تروريستي در ساير كشورها است.

- شبكه‌هاي مزبور به آساني از انسانها قرباني مي‌گيرند.

امروز تعدادي از كشورهاي منطقه، گرفتار شبكه‌هايي هستند كه برخي از آنها هزاران عضو و يا طرفدار دارند.

- دولت آمريكا و متحدانش آشكارا با استفاده از منابع مالي برخي از ه��پيمانان منطقه‌اي خود از شبكه‌هاي مزبورحمايت و استفاده مي‌كنند.

- آنان تصور مي‌كردند هميشه مي‌توانند بر شبكه‌هاي مزبور مسلط باشند اما امروز بخشي از همين شبكه‌ها خارج از نفوذ دولت آمريكا و متحدينش دست به عمليات مي‌زنند و به چالشي عليه خود آنان تبديل شده‌اند.

- شكل ديگر توسعه تروريسم، انجام اقدامات تروريستي در داخل سرزمين براي ايجاد بهانه لشكركشي به سرزمين ديگران است.

- به لحاظ نحوه برخورد و بهره‌برداري، حادثه يازده سپتامبر بسيار شبيه ماجراي هلوكاست است.

- دولت آمريكا پس از دو سال از حادثه‌اي كه بهانه اشغال دو كشور و كشته و مجروح و آواره شدن ميليون‌ه�� نفر و فقر و عقب افتادگي مردم منطقه شد، در اثر فشار افكار عمومي، گروهي را مأمور بررسي آن كرد اما بعد از ده سال همچنان اصل واقعيت از مردم آمريكا و دنيا پنهان نگه داشته شده است.

برخي معتقدند هدف از ماجراي 11 سپتامبر ايجاد فضاي تنفس براي رژيم صهيونيستي و تقويت ناامني در كشورهاي منطقه و انحراف افكار عمومي مردم آمريكا از اوضاع نابسامان اقتصادي و البته پركردن جيب سرمايه داران جنگ طلب و بي‌فرهنگ بوده است.

- اگر جعبه‌ سياه هلوكاست و 11 سپتامبر گشوده شود خيلي از حقايق روشن خواهد شد.

- بسيار متأسفيم كه عليرغم مطالبات جهاني هنوز دولت آمريكا اجازه اين كا�� را نداده است.

ش��ل ديگري از تروريسم، تروريسم اقتصادي است.

- تسلط بر مراكز اقتصادي جهاني و سلطه دلار زمينه غارت‌هاي بي‌سابقه را فراهم كرده است.

- بدهكارترين كشورها، كشورهاي سرمايه‌داري جهاني‌اند و سلطه جهاني دلار و در محدوده‌هايي يورو زمينه جبران كسري بودجه‌ها و هزينه‌هاي نجومي اقدامات نظامي و توسعه طلبي از جيب ديگر ملتها و انتقال مشكلات به ديگران و چپاول ثروت آنان را فراهم كرده است.

- اين يكي از بدترين اشكال تروريسم است.

- برخي گزارش‌ها از خلق و انتشار بيش از 32 هزار ميليارد دلار بدون پشتوانه طلا و يا ارز معادل، توسط دولت‌هاي آمريكا در اقتصاد جهاني حكايت دارد.

دوستان عزيز

گسترش تروريسم در جهان حاكي از شكست انديشه‌هاي مادي و نظامات سياسي و اقتصادي حاكم بر جهان و ناشي از گسترش بي‌عدالتي و فاصله طبقاتي است.

- ناكارآمدي تئوريهاي سياسي و اقتصادي و ساختارهاي جهاني مبتني بر انسانِ منهاي خدا و معنويت و اخلاق، سردمداران نظام سلطه را به سوي استفاده از تروريسم به عنوان راه رسيدن به مطامع خود سوق داده است.

- امروز سياست‌هاي اقتصادي آنان كه مبتني بر تأمين سود حداكثري گروههاي قدرت و ثروت و سياستهاي فرهنگي آنان كه مبتني بر لذت حداكثري خودشان است، نه تنها نمي‌تواند چالش‌هاي پيش روي بشر را حل كند بلكه خود از عوامل ايجاد آنهاست.

- به راستي چه كساني از نظامات اقتصادي و سياسي حاكم بر جهان سود مي‌برند؟

- آيا اميدي براي ملت‌ها در اتكاء به اين نظامات و سازمان‌ها باقي مانده است؟

- آيا رهبران ناكارآمد دولت‌هايي نظير آمريكا و متحدان او مي‌توانند مورد اعتماد و اتكا ملتها باشند؟

- آيا زمان آن فرانرسيده كه انديشه و راه‌كارهاي جديدي ارائه و نظام‌هاي تبعيض آلود فعلي كنار گذاشته شود؟

- آيا وقت آن نرسيده است كه رهبران و ملتهاي مستقل دست در دست هم و با كمك ديگر دلسوزان و با ابتكارات انساني، حقوق ملت‌ها را استيفا و دست چپاولگران را از سرنوشت ملتها كوتاه كنند؟

- آيا ما نمي‌توان��م با اتكا به فرهنگ و انديشه‌هاي الهي و انساني خود كه وحدت، پاكي، عدالت و عشق را فرياد مي‌كنند و ريختن خون يك انسان بيگناه را معادل ريختن خون همه انسانها مي‌دانند، با همكاري خود فضاي جهاني را به نفع صلح و عدالت و خداپرستي تغيير دهيم.

- آيا نمي‌توانيم دوستي، برادري، خيرخواهي و عدالت را جايگزين تروريسم و تبعيض و تهديد نمائيم.

- تاريخ و فرهنگ، انديشه، دوستي و صميميت ملتهاي بزرگ ما و عزم و اراده ما سرمايه بزرگي است كه مي‌توانيم با اتكاء به آن وضعيت جهان را تغيير دهيم.

- بيائيد در اين مسير پيش قدم شويم. بي‌ترديد همه انسان‌هاي فرهيخته و دلسوز و آزادگان و عدالت طلبان و خداپرستان در اين مسير همراه خواهند شد.

- بالاتر از همه خداوند ياور ماست و به وعده راستين او در برقراري توحيد و عدالت اطمينان داريم.

پيشنهاد مي‌نمايد با تشكيل دبيرخانه دائمي، اين اجلاس سالانه در يك كشور و با دستور كار معين تشكيل و با همفكري همه انسانها و دولت‌هاي مستقل تلاش كند:

- تعريف واحد و مشترك از تروريسم و ريشه‌ها و عوامل آن ارائه نمايد.

- راهكارهاي روشن و عملياتي براي مبارزه متحد عليه تروريسم ارائه دهد.

- عزم جهاني را براي يك مبارزه واقعي و اثرگذار بسيج نمايد.

- سازوكارهاي تبعيض آلود ، معيوب و استعماري زمينه ساز تروريسم را با كمك همگان به نفع عد��لت، اخلاق و ملتها ا��لاح نمايد.

همكاران عزيز

- اين روزها در ايران سالگرد عزيزاني گرامي داشته مي‌شود كه مظلومانه توسط گروههاي تروريست به شهادت رسيده‌اند.

- 72 نفر از مسئولين كشور در يك عمليات به شهادت رسيدند.

- رهبري انقلاب نيز در يك عمليات تروريستي مجروح شدند.

- طي سه دهه بيش از 16 هزار نفر از مردم بيگناه ايران به دست تروريستها به شهادت رسيده‌اند.

- متأسفم كه افراد و گروه‌هاي عامل اين حوادث مورد حمايت آشكار برخي دولت‌هاي اروپايي و برخي سياستمداران آمريكايي هستند.

- ملت بزرگ ايران كه خود از قربانيان اصلي تروريسم است، آمادگي دارد تا در اين مبارزه مقدس در كنار ساير ملتها و دول��‌هاي مستقل و انسان‌هاي آزاده و عدالتخواه باشد.

همه شواهد نشان مي‌دهد جهان تشنه چنين آرماني و در انتظار روزي است كه صالحان برجهان حكم فرما شوند و عطر توحيد و عدالت و صلح جهان را پركند.

بار ديگر از حضور ميهمانان گرانقدر تشكر و قدرداني مي‌كنم و اميدوارم اقامت خوبي در ايران داشته باشيد.

از خداوند متعال سلامت و موفقيت شما و همه ملتها و اين اجلاس را خواستارم. 
