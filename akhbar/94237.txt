مقام كويتي  از گفت و گو با روسيه درباره  نيروگاه بوشهر خبر داد 
كويت - دبير كل كميته ملي استفاد صلح آميز انرژي هسته اي  كويت با اشاره 
به مذكرات اخير خود با مقامات روسي در مسكو راجع به همكاري هاي  هسته اي 
ميان دو كشور گفت : در اين مذاكرات  موضوع مشاركت روسيه در ساخت  نيروگاه 
برق هسته اي  بوشهر و ميزان سلامت آن نيز مورد بررسي قرار گرفت  
احمد بشاره در گفت و گو با خبرگزاري كويت خاطرنشان كرد كه طرف روسي 
نگراني كويت و ساير كشورهاي شوراي همكاري را در قبال ايمني انرژي هسته اي 
 در منطقه  درك  مي كند 
وي افزود: طرف روسي تاكيد كرد كه نيروگاه بوشهر تحت نظارت كامل آژانس 
قرار دارد و امكان استفاده سوخت هسته اي  روسيه درغير از اهداف مورد نظر
وجود ندارد و بازگرداندن سوخت استفاده شده به روسيه نيز تضمين گرديده است 
بشاره  مذاكرات روز گذشته خود  با سرگئي كرينكو رييس سازمان انرژي اتمي 
روسيه را مفيد و سودمند توصيف كرد و گفت اين مذاكرات در ادامه مشورت هاي 
سابق  دو كشور پيرامون همكاري هاي  دوجانبه در زمينه هاي  هسته اي  بود 
وي با بيان اينكه دو كشور ماه سبتامبر سال گذشته يادداشت مشتركي را در
زمينه همكاري هاي  دوجانبه امضا كرده بودند خاطرنشان كرد كه اين مذاكرات 
بر متبلور شدن پيش نويس توافقنامه دوجان��ه در زمينه انرژي صلح آميز هسته 
اي متمركز بود 
بشاره همچينن گفت كويت در مرحله تكميل بررسي افق هاي  مربوط به استفاده 
صلح آميز از انرژي هسته اي  است  
وي افزود: تصميم  نهايي در اين زمينه ؛ فاجعه زلزله اخير ژاپن و تاثير آن 
بر نيروگاه برق هسته اي  فوكوشيما  را نيز  مد نظر قرار خواهد داد 
بشاره همچنين  گفت : طرف روسي آمادگي خود را براي بررسي همكاري هاي  مختلف 
با كويت در زمينه انرژي هسته اي  از جمله ارايه سوخت ؛ مبادله اطلاعات و
تجارب و نيز پرورش نيروي انساني اعلام كرد 

