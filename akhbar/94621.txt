نگاه  يك روزنامه صهيونيستي به تحولات ايران و كره شمالي 
تهران - روزنامه صهيونيستي هاآرتص نوشت ؛ در حالي كه ايران پايان اين 
هفته در گفت وگوهاي هسته اي استانبول شركت كرده بود؛ كره شمالي 
جديدترين رژه نظامي خود را به مناسبت صدمين سال تولد كيم ايل سونگ ؛
بنيانگذار حكومت فعلي اين كشور انجام داد 
به گزارش ايرنا؛ اين روزنامه صهيونيستي نوشت : اگر چه در غرب و
روسيه ؛ موشكها و سامانه هاي تسليحاتي پيش از توليد سريالي آزمايش مي 
شوند؛ اما كره شمالي ابتدا موشكها را به توليد انبوه مي رساند و به 
آرايش در مي آورد 
كره شمالي تاكنون هيچ يك از اين موشك هاي جديد را آزمايش نكرده است -
چرا كه بلافاصله پس از پرتاب از سوي ماهواره هاي نظارتي ثبت مي شد 
اين كشور حتي يكي از موشكهاي بي ام -25 ميان برد بالستيك خود را
آزمايش نكرده است  
به نوشته روزنامه هاآرتص باورها بر اين است كه كره شمالي ده ها فروند
از اين موشك ها را آرايش كرد و نوزده فروند از آن ها را در اختيار
ايران قرار داده است (بر اساس اسناد منتشر شده وزارت خارجه آمريكا
از سوي پايگاه افشاگر ويكي ليكس ) 
توافق غذا در برابر توقف برنامه هسته اي آمريكا و كره شمال ؛ شكست 
آزمايش موشكي روز جمعه و رژه امروز به اين معناست كه غرب نبايد تا 5
هفته مانده به از سرگيري مذاكرات هسته اي در بغداد نسبت به ايران 
خوش بين باشد اين روزنامه در ادامه مي افزايد: اگر چه گفت و گوها در باره آينده 
غني سازي اورانيوم به گفته كاترين اشتون ؛ مسئول سياست خارجي اتحاديه 
اروپا "سازنده و سودمند" بود؛ اما اين خوش بيني ها اغلب چندان دوام 
ندارد و غني سازي تنها يك حلقه در برنامه جنگ افزارهاي هسته اي است  

