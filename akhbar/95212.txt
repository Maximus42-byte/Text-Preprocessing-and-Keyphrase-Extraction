انديشکده سياست‌هاي خاور نزديک واشنگتن:آمريکا براي جلوگيري از نفوذ ايران به کشورهاي شوراي همکاري کمک نظامي کند
يک انديشکده آمريکايي در گزارشي مفصل به چالش‌هاي مقابله با نفوذ رو به گسترش ايران در منطقه پرداخت و از دولت آمريکا خواست تقويت کمک‌هاي نظامي کشورهاي شوراي همکاري را در اولويت خود قرار دهد.
، «انديشکده واشنگتن براي سياستهاي خاور نزديک» در گزارشي با عنوان «مقابله با چالش ايران: توانمندي نظامي شوراي همکاري خليج فارس و همکاري امنيتي آمريکا» به بررسي چالش‌هاي پيش روي آمريکا در مقابله با تبديل شدن ايران اين موضوع پرداخته است که در شرايط کاهش بودجه‌هاي نظامي آمريکا و «نگراني‌ها از آرمانهاي منطقه‌اي ايران» چگونه آمريکا مي‌تواند به کشورهاي شور اي همکاري خليج فارس براي تقويت بنيه‌هاي دفاعي عليه ايران کمک کند؟
«مايکل نايت» از نويسندگان اين انديشکده که در امور امنيتي و نظامي عراق، ايران، ليبي، يمن و کشورهاي خليج فارس متخصص است در اين مقاله نحوه همکاري واشنگتن با ارتش کشورهاي شوراي همکاري خليج فارس را مورد بررسي قرار داده است.طبق نوشته اين کارشناس مسائل نظامي، براي محافظت از کشورهاي شوراي همکاري و «کنترل قدرت ايران» آمريکا بايستي تمامي اقدامات نظامي و ديپلماتيک خود را فعال نگاه دارد.
در اين مقاله آمده است: «از آنجا که نگهداري نيروي عظيم نظامي توسط آمريکا راه حلي بلند مدت و دوام‌پذير نيست، آمريکا بايد روي قابليت‌هاي نظامي کشورهاي شوراي همکاري حساب کرده و آنها را تقويت کند.»در مقاله 60 صفحه‌اي اين انديشکده آمريکايي، قابليت‌هاي کشورهاي شوراي همکاري به عنوان متحدان نظامي آمريکا براي جلوگيري از افزايش نفوذ ايران مورد بررسي قرار گرفته است.
د راين مقاله آمده است: «کشورهاي شوراي همکاري خليج فارس، ممکن است متحدان نظامي ايده‌آلي براي آمريکا نباشند، اما آنها مصمم هستند و سرمايه‌گذاري‌هاي سنگيني در بخش دفاعي انجام مي‌دهند.»اين گزارش مي‌افزايد: «اين کشورها همچنين تا اندازه‌اي به خاطر بلوغ فزاينده نهادهاي نظامي‌شان و تا اندازه‌اي هم به خاطر تغييرات تکنولوژيکي که قدرتشان را افزايش داده و از ضعف‌هايشان کاسته‌اند توانمندي‌هاي روزافزوني دارند.»
در ادامه اين گزارش آمده: «مهم‌تر از همه اينکه، کشورهاي خليج (فارس) متحدان کليدي آمريکا هستند چون آنها در بحث مهار نظامي ايران فعالانه طرف آمريکا هستند.»مايکل نايت همچنين تأکيد مي‌کند رهبران کشورهاي خليج فارس در خلال دهه گذشته تمرکزشان را از بحث اجتناب از تنش به سمت جلوگيري از زياده‌خواهي ايران، و در صورت لزوم، دفاع فعالانه از منطقه با همکاري متحدان بين‌المللي، تغيير داده‌اند.
آمريکا کشورهاي شوراي همکاري: اقدامات زياد، نتايج اندک آقاي نايت در اين مقاله به سرمايه‌گذاري‌هاي فراواني که آمريکا از سال 2007 براي جلوگيري از تضعيف همکاري بين اين کشور با کشورهاي حوزه خليج فارس انجام داده اشاره مي‌کند و مي‌نويسد هدف واشنگتن از اين سرمايه‌گذاري‌ها اين بوده که کشورهاي مذکور در معرض تهديدهاي ايران قرار نداشته باشند.
درباره دليل اين سرمايه‌گذاري‌ها، همچنين، آمده است: «دليل اين سرمايه‌گذاري‌هاي آمريکا در اين شرايط نظامي و اقتصادي وابستگي متقابلي است که بين آمريکا و کشورهاي شوراي همکاري وجود دارد.»انديشکده واشنگتن اين وابستگي متقابل را چنين توضيح مي‌دهد: «با آنکه مقادير ذخاير انرژي وارد شده از کشورهاي خليج (فارس) رو به کاهش هستند، آمريکا کماکان بزرگترين اقتصاد دنياست که از ثبات و رشد بازارهاي جهاني نفع مي‌برد.»
اين گزارش مي‌افزايد: «آمريکا همچنين به خريد نفت وارد شده‌اش از بازارهاي تحويل فوري ادامه خواهد داد و اين يعني اينکه ثبات قيمت نفت ظرف بيست سال آينده براي امنيت اقتصادي آمريکا همان قدر حياتي خواهد بود که حالا هست.»در ادامه اين گزارش، در توجيه حمايت‌هاي نظامي فعلي آمريکا از کشورهاي شوراي همکاري آمده است: «علاوه بر اين، آمريکا در حال حاضر چاره ديگري جز حمايت نظامي از کشورهاي شوراي همکاري ندارد.»
طبق تحليل آقاي نايت، «در ميان کشورهاي خليج فارس، عراق دست‌کم تا اواسط سال 2020 در نقش کشوري ظاهر نخواهد شد که در برابر قدرت ايران قد علم کند ـ و هر گونه انتظاري براي داشتن چنين نقشي از عراق حتي در آن زمان، مستلزم اين است که نفوذ ايران ديگر دولت عراق را تحت‌الشعاع قرار ندهد.»
اين کارشناس مسائل خاورميانه درباره ترکيه نوشته است: «در حالي که ترکيه ممکن است براي جلوگيري موقت از نفوذ ايران در سوريه و شام متحد موثري باشد، اما روي اين کشور هم از لحاظ اينکه پايدار باشد و روي مقاصد واقعي آن، نمي‌توان حساب کرد، ضمن اينکه قدرت نظامي ترکيه به خاطر نقب‌زني‌هاي سياسي طبقه افسران به شدت رو به افول است.»
سوريه هم به زعم آقاي نايت کشوري نيست که سدي در برابر نفوذ رو به گسترش ايران تشکيل دهد: «سوريه پس از بشار اسد که به دست سني‌ها هدايت مي‌شود هم برگ برنده‌اي نيست که بتوان روي آن حساب کرد زيرا سوريه پس از بحران هم مانند عراق ممکن است در بخش زيادي از دهه جاري، تمرکزش به مسائل داخلي خودش متوجه باشد.»طبق تحليل آقاي نايت، نمي‌توان انتظار داشت که ساير قدرتهاي رو به رشد مانند چين و هند هم تا سال 2020 نقش آمريکا را به عنوان پليس منطقه به عهده بگيرند.
