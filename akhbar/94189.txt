ابراز ترديد وزير امور خارجه سوئد نسبت به تغييرات سياسي در ايران  
تهران - ايرنا - پايگاه اينترنتي العربيه نوشت : "كارل بيلدت " وزير امور
خارجه سوئد در وبلاك خود نوشته است كه من امروز نمي دانم كه اين تغييرات 
سياسي در روابط خارجي ايران واقعي است يا خير- با اين حال از طريق 
ديپلماسي سعي خواهيم كرد پاسخ اين سئوال را پيدا كنيم  
به گزارش ايرنا- اين پايگاه خبري در ادامه افزود: وزراي امور خارجه 
سوئد و لهستان ماه آينده براي گفت وگوهاي سياسي و ديدار رسمي از ايران 
وارد تهران خواهند شد 
به گزارش خبرگزاري سوئدي "TT" اين ديدارها حكايت از بهبود تدريجي روابط
تهران با غرب دارد 
خبر دعوت از كارل بيلدت وزير امورخارجه سوئد ماه دسامبر گذشته در
رسانه هاي ايراني انتشار يافت و روز چهارشنبه گذشته توسط "اريك 
تسيگا" سخنگوي كارل بيلدت تاييد شد 
قرار است كارل بيلدت 3 تا 6 فوريه از تهران ديدن كند در حالي كه وزير
امور خارجه لهستان اواخر ماه فوريه به تهران سفر مي كند 
اين رسانه ادامه داد: كارل بيلدت در وبلاك خود نوشته است كه من اول 
با "ظريف " همتاي ايراني ام در كنفرانس ساليانه امنيتي در مونيخ آلمان 
ملاقات خواهم كرد 
وي در ادامه افزوده است كه من به همراه "يوكيا آمانو" رئيس آژانس بين 
المللي انرژي اتمي با ظريف ديدار خواهيم كرد و بعد از آن من مستقيم از
مونيخ به تهران پرواز مي كنم  و اين اولين سفر يك وزير خارجه سوئد به 
تهران در طي ساليان گذشته است  
وي در ادامه نوشته است كه "من امروز نمي دانم كه اين تغييرات سياسي در
روابط خارجي ايران واقعي هستند يا نه ولي ما از طريق ديپلماسي سعي مي 
كنيم پاسخ اين سوال را پيدا كنيم - ما سعي مي كنيم اثر مثبتي بر اين 
تغييرات سياسي در ايران داشته باشيم " 

