اوباما قذافي در نهايت از قدرت کناره گيري خواهد کرد 
باراک اوباما روز سه شنبه اعلام کرد معمر قذافی رهبر لیبی تحت فشار نظامی و دیپلماتیک در نهایت از قدرت کناره گیری خواهد کرد. رئیس جمهور آمریکا در مصاحبه با شبکه تلویزیونی ان بی سی اعلام کرد عملیات نظامی ائتلاف بین المللی علیه رژیم قذافی که کشورش نیز قدرت نظامی خود را در خدمت آن قرار داده است، قذافی را در موضع دفاعی قرار داده است.
اوباما گفت: به غیر از ایجاد منطقه پرواز ممنوع و حمایت از مردم غیر نظامی، ابزارهای سیاسی، دیپلماتیک، تحریم ها، توقیف دارایی ها و عو��مل دیگر را در اختیار داریم که از ادامه فشارها علیه رژیم لیبی حکایت دارد.
به گزارش خبرگزاری فرانسه از واشنگتن، اوباما افزود:‌ بنابراین با این فشارهای شدید همه جانبه انتظار می رود قذافی در نهایت از قدرت کناره گیری کند.

