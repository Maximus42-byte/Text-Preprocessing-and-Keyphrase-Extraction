صداي  آمريكا: آژانس انرژي اتمي براي تامين بودجه نظارت بر عملكرد ايران در تلاش است  

تهران -ايرنا -صداي آمريكا گفت : آژانس بين المللي انرژهي اتمي تلاش مي كند
تا بودجه لازم براي نظارت بر عملكرد ايران در اجراي توافق ژنو را
تامين كند 
به گزارش ايرنا- صداي آمريكا شامگاه شنبه در گزارشي افزود: روز جمعه 
يوكيا آمانو مدير كل آژانس از نمايندگان كشورهاي عضو شوراي حكام 
خواست به تامين اين بودجه كمك كنند 
سفير آمريكا در اين شورا نيز بلافاصله آمادگي واشنگتن را اعلام كرد 
آمانو مي گويد شمار كارشناسان آژانس در ايران بايد دو برابر شود 
شوراي حكام آژانس بين المللي انرژي اتمي روز جمعه يك جلسه اضطراري تشكيل 
داد تا در مورد نقش آن نهاد سازمان ملل در اجراي توافق ژنو ميان گروه 
1+5 و ايران تبادل نظر كند 
براي ايفاي چنين نقشي آژانس نيازمند تامين بودجه كافي است زيرا حضور
كارشناسان و بازرسي هاي بيشتر براي انجام اين ماموريت از ضروريات است  
طبق توافق - كارشناسان بايد بر عمل ايران به توافق نظارت داشته و در
مراحل مختلف به آژانس و به گروه 1+5 گزارش دهند 
در صورت تاييد كارشناسان آژانس - گروه نيز طبق توافق در راستاي كاهش 
تحريم ها گام برخواهد داشت  
آژانس به پنج ميليون و 500 هزار يورو نياز دارد و ديپلمات ها گفتند
مشكلي براي تامين آن از سوي كشورهاي مختلف وجود ندارد 
سفير آمريكا در آژانس به شوراي حكام اعلام كرد كه واشنگتن بخشي از كمبود
اين بودجه را تامين خواهد كرد 
يوكيا آمانو اجراي توافق را براي شوراي حكام گامي مهم در راستاي راه 
حل فراگير اين پرونده توصيف كرد اما افزود كه هنوز راه بلندي در پيش 
است  
همزمان آژانس و ايران 19 بهمن براي اجراي توافق خود در مورد فعاليت 
هاي گذشته و كنوني ملاقات خواهند كرد 
ايران شش ماه فرصت دارد به مفاد توافق اوليه ژنو با گروه 1+5 عمل 
كند: البته در توافق - ماده اي براي تمديد مدت گنجانده شده است : در عين 
حال طرفين اميد دارند طي اين مدت به يك توافقي فراگير و نهايي دست 
يابند 
گري سيمور كه تا سال گذشته از مشاوران ارشد كنترل تسليحات اوباما
بود- بعيد دانسته كه توافق نهايي ظرف شش ماه صورت بگيرد 
او مي گويد بايد در انتظار تمديد زمان بود اما رييس جمهوري ايران از
هم اكنون براي جذب سرمايه در داووس سوييس دست به كار شده است  
اما سرمايه گذاري پيش از لغو تحريم هاي اصلي يعني مالي - بانكي و نفتي 
براي شركت هاي بزرك ريسك تحريم شدن را در بر دارد 

