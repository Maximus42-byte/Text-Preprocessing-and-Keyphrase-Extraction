اشپيگل اسرائيل  با تمام ابزار براي متوقف كردن ايران تلاش مي كند
برلين  - هفته نامه آلماني اشپيگل با اختصاص سرمقاله شماره اين هفته 
خود به موضوع هسته اي ايران ؛ در يك مطلب 10 صفحه اي با عنوان "خط
قرمز"؛ نوشت : اسرائيل با تمام ابزار و توان خود براي متوقف كردن 
برنامه نظامي اتمي ايران تلاش مي كند 
به گزارش ايرنا؛ عكس روي جلد شماره اين هفته اشپيگل نيز مربوط به 
برنامه هسته اي ايران است و رييس جمهوري اين كشور را نشان ميدهد كه 
از ميان ابرهاي به هوا برخواسته ناشي از يك انفجار اتمي با چهره اي 
خندان و دستان باز بيرون آمده است  
اشپيگل با طرح اين سوال كه آيا ميتوان اسرائيل را از يك تك روي 
بازداشت ؛مي نويسد: سياستمداران اسرائيلي به " مارتين دمسي " رييس 
ستاد مشترك ارتش آمريكا گفته اند كه اسرائيل فقط 12 ساعت قبل از حمله 
به تاسيسات اتمي ايران ؛ آمريكا را در جريان خواهد گذاشت  
به نوشته اين نشريه ؛ هدف اسرائيلي ها اين است كه اوباما از اين حمله 
غافلگير نشود و در عين حال نيز اين حمله را بصورت جدي زير سوال نبرده و
از طريق كوشش هاي ديپلماتيك ؛ مانع از آن نشود  
اين مطلب با مهم خواندن نشست امروز (دوشنبه ) اوباما با مقامات 
صهيونيست در واشنگتن ؛نوشت : هر دو طرف در بحث ب�� سر احتمال مسلح شدن 
ايران به سلاح هسته اي دعواي عميقي دارند  اوباما بمب ايراني را
نميخواهد همچنان كه جنگ را هم نمي خواهد درحالي كه نتانياهو آماده همه 
چيز است تا تهران را به زانو درآورد  
به گزارش اشپيگل ؛نتانياهو در ديدار امروز از اوباما خواهد خواست كه 
خط قرمز خود را مشخص كند و اينكه از چه زماني آمريكا آماده خواهد
بود در يك حمله نظامي شركت كرده و يا حداقل از اسرائيل در چنين حمله 
اي حمايت كند  
 در ادامه اين مطلب آمده است : اين احتمال نيز وجود دارد كه تصميم 
گيري نهايي براي انجام يك حمله فقط در دست نتانياهو باشد  
 اشپيگل در عين حال مي نويسد: تاكنون هيچ سند واضحي وجود ��دارد كه 
ثابت كند تهران بدنبال بمب است و آژانس نيز هنوز نتوانسته چنين سندي 
را ارائه كند 
 درادامه مقاله اشپيگل با اشاره به فعاليت هاي هسته اي ايران در
مراكز مختلف از جمله نطنز؛ اصفهان ؛ اراك ؛بوشهر و فردوي قم مي 
نويسد:اينكه يك حمله اتمي به تاسيسات هسته اي ايران انجام شود؛ اين 
موضوع بسيار محتمل است  
در ادامه مطلب اشپيگل اضافه شده : در نشست توجيهي كه با حضور
سياستمداران عاليرتبه ؛نظاميان و كارشناسان موساد انجام شده است ؛ اين 
مسئله عنوان شده كه بين تابستان و پاييز امسال حمله به تاسيسات هسته 
اي ايران انجام خواهد شد و اين موضوع در محافل دولتي آمريكا و حتي 
مقامات بر��ين براي ماه مي ( اواخر ارديبهشت ) پيش بيني مي شود 
در بخش ديگري از اين گزارش ؛ درمورد برنامه هسته اي ايران با اشاره 
به تغييرات ژئوپولتيكي منطقه و تاثيرات آن بر ايران ؛ آمده است : اين 
احتمال وجود دارد كه ايران در آينده نزديك حمايت رژيم اسد را از دست 
بدهد و با سقوط  رژيم سوريه ؛نفوذ بر حماس بخاطر دور شدن آنها از سوريه 
از بين خواهد رفت و خط كمك رساني به حزب الله لبنان نيز ديگر وجود
نخواهد داشت و برنده اين جابجايي ها؛ رقيبان ايران در جنوب خليج فارس 
هستند 
 اشپيگل درهمين رابطه مي نويسد: نتانياهو و ايهود باراك ميتوانند
اطمينان خاطر داشته باشند كه عربستان و امارات به اسرا��يل اجازه 
چنين حمله اي را بدهند كه البته مذاكرات محرمانه دراين زمينه نيز نهايي 
و انجام شده است  
 در ادامه اين مطلب به اين موضوع  اشاره شده كه در سال  2012 ؛
برنامه اتمي ايران حتي بيشتر از بحران يورو  صحنه سياسي بين المللي را به 
خود مشغول خواهد كرد و اينكه جنگ رخ دهد يا صلح حكمفرما شود؛ بستگي 
به رفتار ايران در آينده دارد و فراتر از آن به اين بستگي خواهد
داشت كه اوباما و نتانياهو امروز بتوانند به يك تفاهم دست يابند 
اشپيگل همچنين به نشست اخير سران اتحاديه اروپا در روز پنج شنبه در
بروكسل اشاره كرده و مي نويسد؛ در رابطه با پيامدهاي احتمالي بحران 
ايران ؛ "ماريو دارگي " رييس بانك مركزي اروپا ؛ در اين نشست نسبت به 
اقدام ايران به بستن تنگه هرمز به عنوان يك نگراني ژئوپولتيك هشدار
داده است  
در بخش ديگري از مطلب اشپيگل آمده است : بستن تنگه هرمز از سوي ايران 
ميتواند منجر به افزايش قابل توجه قيمت نفت و بدنبال آن بالارفتن نرخ 
تورم در اروپا شود كه پيامدهاي غيرقابل پيش بيني در تحولات اقتصادي 
اروپا رقم خواهد زد 
اين نشريه آلماني در ادامه با اشاره به تاسيسات زير زميني فردو ؛مي 
نويسد: آژانس مي داند و به تبع آن موساد هم خبر دارد كه تكنسين هاي 
ايراني قادر به توليد منابع نوتروني شده اند كه مي توان از آن براي 
انفجار هاي اتمي استفاده كرد و همچنين م��خص شده كه در ايران گام هاي 
بسيار مهمي براي ساخت يك بمب اتمي در اماكن پنهاني برداشته شده است  
اشپيگل همچنين مي نويسد: دستور ساخت بمب را فقط يكنفر ميتواند بدهد و
آن شخص رهبر ايران است و بر پايه همه آنچه سرويس هاي اطلاعاتي غرب مي 
دانند؛ (آيت الله ) خامنه اي تاكنون چنين دستوري نداده اما همه امكانات 
را براي خود محفوظ نگاه داشته است  
به نوشته اين نشريه ؛ برنامه هسته اي ايران در واقع شبيه به يك پازل 
است كه قسمتي از آن مربوط به غني سازي اورانيوم ؛ بخش ديگر فيوز بمب و
قسمت سوم مربوط به فناوري موشكي است  
اشپيگل مهمترين قسمت از اين پازل خطرناك را تاسيسات فردو در نزديكي 
قم دانسته كه مي توان در آن اورانيوم با غناي نزديك به 20 درصد
توليدكرد  
اين مطلب با اشاره به اينكه تاسيسات فردو تحت نظارت آژانس است ؛ مي 
افزايد: اين براي ايران بسيار ساده است كه غني سازي نزديك به 20
درصد را به سرعت به مرز 90 درصد كه مورد نياز براي ساخت بمب است ؛
برساند 
اشپيگل در بخش ديگري از اين مقاله با اشاره به بمباران تاسيساتي كه 
در زير زمين و يا دامنه كوهها ايجاد شده ؛ مي نويسد: در آمريكا بمبي با
وزن 13 هزار و 600 كيلوگرم وجود دارد كه ارتش اين كشور آن را فقط
براي ماموريت ايران توليدكرده است   آمريكايي ها اين بمب را كه "ماپ"
نام دارد هنوز به اسرائيل نداده اند و منتظر نتيجه مذاكرات هستند  
به نوشته اشپيگل ؛ اسرائيلي ها اينگونه ادعا ميكنند كه ندادن اين 
بمب ؛ آنها را وادار ميكند تا  6 ماه زودتر ازموعد به ايران حمله كنند
زيرا آنها بر اين باور هستند كه دانشمندان ايراني حداقل 9 ماه نياز
دارند تا قطعات پازل را به هم وصل كرده و بمب را بسازند البته اگر
رهبر ايران دستور ساخت آن را بدهد  سرويس هاي اطلاعاتي غرب از جمله (
BND) آلمان اين فرضيه اسرائيلي ها را رد مي كنند  
به نوشته اشپيگل ؛سرويس هاي اطلاعاتي غرب بر اين عقيده هستندكه در
بهترين شرايط و اگر همه چيز بخوبي پيش رود حداقل به 18 تا  24 ماه وقت 
نياز است تا اين قطعات به هم پيوند داده شود و بعلاوه آن ؛يك سا�� 
زمان نياز است تا بتوان كلاهك انفجاري آماده شده را روي يك موشك حمل 
كننده ميان برد قرار داد  
اين نشريه آلماني در ادامه مطلب خود همچنين نگاهي به وضعيت حكومت 
ايران داشته و مي نويسد: اگرحمله نظامي صورت گيرد و شمار قربانيان 
ايراني آن زياد باشد؛ايران هم كوتاه نخواهد آمد و نتيجه اي معكوس 
براي حمله كنندگان بدنبال خواهد داشت  
در اين مطلب با ادعاي اينكه در داخل ايران جنگ قدرت وجود دارد و
نيروها در داخل كشور با يكديگر اختلاف دارند؛ آمده است : درصورت وقوع
چنين حمله اي ؛احمدي نژاد بازنده بزرگ خواهد بود زيرا وي مدعي بودكه 
غرب غني سازي اورانيوم از سوي ايران را خواهد پذيرفت  
در ادامه آمده است : هر دور از تحريم هاي ايران توسط شوراي امنيت 
سازمان ملل ضربه تلخي براي رييس دولت بود و بمباران ايران به معني يك 
فاجعه سياسي براي وي خواهدبود  
اشپيگل همچنين با معرفي "علي لاريجاني "  به عنوان رقيب احمدي نژاد مي 
نويسد: اشخاصي كه نزديك به (آيت الله ) خامنه اي بوده و مشاوران نزديك 
وي هستند بر اين باورند كه رهبر انقلاب با وجود لحن جنگي اش بدنبال يك 
مناقشه مسلحانه نيست و حتي در تهران گفته ميشود كه رهبر ايران منتظر
زمان بعد از احمدي نژاد  است تا رييس جمهوري كه محبوب اوست خرابكاري 
هاي احمدي نژاد را درست كند  
به نوشته اشپيگل ؛ كارشناسان نزديك به موضوع هسته اي ايران معتقدند
با انتخاب رييس جمهوري در آينده ايران كه مورد اعتماد رهبر باشد؛ حل 
مناقشه هسته اي ايران با غرب امكان پذير خواهدبود  
اين مطلب مي افزايد: اگر جامعه بين المللي حق ايران براي غني سازي را
به رسميت بشناسد؛ ظاهرا رهبران تهران براي شفاف سازي و اعتمادسازي 
حداكثري آماده هستند 
در پايان مقاله اشپيگل يادآور شده ؛البته اينكه اسرائيل تا آن زمان 
به رهبران ايران فرصت بدهد؛با توجه به تشديد اوضاع در منطقه ؛ سوال 
برانگيز است  
