جان  كري : امكان لغو تحريم هاي ايران در چند ماه وجود دارد
تهران -پايگاه خبري ريانووستي روسيه روز دوشنبه نوشت : "جان كري " وزير
امور خارجه آمريكا اظهار داشت اگر تهران به همكاري تن داده و برنامه 
هسته اي خود را در برابر بازرسي ها بگشايد- طي چند ماه درخصوص لغو
تحريم ها عليه ايران تصميم گيري خواهد شد 
ريانووستي افزود: جان كري در مصاحبه با شبكه تلويزيوني "سي بي اس " اعلام كرد كه "احتمال 
حصول به مراتب زودتر اين توافق وجود دارد و همه چيز وابسته به ميزان 
آمادگي ايران براي برخورد شفاف نسبت به تدارك آن خواهد بود" 
بر اساس اين گزارش - وي ضمن تفسير بيانيه اخير "حسن روحاني " رييس جمهور
ايران افزود: اگر اين برنامه صلح آميز باشد و همه ما بتوانيم به اين 
امر يقين پيدا كنيم - برخورد به ايران طي كوتاه ترين مدت تغيير خواهد
يافت  
به گزارش اين رسانه روسي - وزير امور خارجه آمريكا ضمن پاسخ به اين 
پرسش كه چه چيزي مي تواند اساس چنين تغييري در برخورد نسبت به ايران 
شود- تامين دسترسي به تمام تاسيسات هسته اي از جمله سايت هاي زيرزميني -
سايت نظامي فردو- امضاي پروتكل الحاقي در خصوص بازرسي ها و دست 
برداشتن داوطلبانه از غني سازي اورانيوم بالاتر از سطح لازم براي برنامه 
هسته اي صلح آميز را ذكر كرد 
بر پايه اين گزارش - حسن روحاني روز جمعه گذشته در نيويورك اظهار داشت 
كه اميدوار به رسيدن هر چه زودتر به توافق با گروه "1+5" براي حل 
مساله هسته اي در مدت سه تا شش ماه است  
"آمريكا و برخي از ديگر كشورهاي غربي معتقدند كه ايران تحت پوشش 
برنامه صلح آميز هسته اي مشغول ساخت سلاح هسته اي است   مقامات ايراني 
نيز با رد اين اتهامات بارها اعلام كرده اند كه برنامه هسته اي اين 
كشور صرفا جهت رفع نيازها به انرژي و ديگر نيازهاي صلح آميز است  "
ريانووستي مي افزايد: گروه "1+5" مركب از 5 عضو دايمي شوراي امنيت و
آلمان از سال 2003 ميلادي (1382) به همراه آژانس بين المللي انرژي اتمي 
خواهان آن است كه ايران كارهاي مربوط به غني سازي اورانيوم را كه 
براي رژيم منع گسترش هسته اي خطرساز است - متوقف سازد 

