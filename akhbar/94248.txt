فارين  پاليسي : زمان سنجش نظام و رهبري ايران فرا رسيده است
تهران -پايگاه اطلاع رساني نشريه "فارين پاليسي "- روز شنبه در گزارشي 
نوشت : زمان آن رسيده كه واشنگتن نظام و رهبري ايران را براي رسيدن به 
تعامل با جامعه بين المللي مورد سنجش قرار دهد 
به نوشته "جيمز ترائوب " نويسند مستقل در زمينه مسائل بين الملل - با
پيروزي حسن روحاني - نامزد ميانه رو در انتخابات ايران اين سوال پيش 
مي آيد كه چرا اوباما بايد از فرصت دست يافتن به توافق هسته اي با
رييس جمهوري جديد آن كشور استفاده كند؟ وضعيت خاورميانه به طور كلي 
بد است : كودتا در مصر با نامي ديگر انجام شد- مخالفان سوري به روي هم 
اسلحه گرفته اند و ليبي حدود دو سال بعد از بركناري "معمر قذافي "
ديكتاتور مخلوع اين كشور هنوز در هرج و مرج به سر مي برد  اما تنها
يك خبر خوب در منطقه منتشر شده است و آن اين است كه حسن روحاني تا 12
مرداد به عنوان رييس جمهوري جديد ايران سوگند ياد مي كند  اين گزارش 
مي افزايد: روحاني البته يك روحاني جذاب بين روحانيوني است كه ايران 
را اداره مي كنند اما او در همين حال شخصيتي عمل گرا با روحيه اي ميانه 
رو نيز هست كه خطاب به عده اي از روحانيون در سخناني تلويزيوني 
هشدار داد كه دولت نبايد در زندگي شخصي و اجتماعي مردم دخالت كند 
همچنين نبايد فراموش كرد كه روحاني مذاكره كننده ايران در سال 2004
بود كه طي آن تعليق موقت غني سازي اورانيوم را پذيرفت   پذيرش روحاني 
براي رسيدن به رياست جمهوري براي ايران و غرب مي تواند بشارت دهنده 
باشد 
ايران يقينا همواره مي تواند انتظارات غربي ها را نااميد كند  در
واقع پيرنك اصلي كتاب "جنك پنهان " نوشته "ديويد كريست " كه تاريخ 
رابطه ايران و آمريكا را از زمان انقلاب بررسي مي كند اين است كه 
واشنگتن همواره از اين بابت متعجب مي شود كه تهران ترجيح مي دهد به جاي 
حفظ منافع ملي به دنبال خصومت و رويارويي باشد بنابر اين ابتدا بايد
عوامل مهم در روابط آتي ايران و آمريكا را بررسي كرد 
همانطور كه رسانه هاي ايراني اشاره كرده اند- روحاني يكي از اعضاي 
نظام است و همان اندازه كه اصلاح طلب نيست تندرو هم به شمار نمي آيد  يك 
موضوع مهم براي آمريكا در زمينه برنامه هسته اي اين است كه آيت الله 
خامنه اي رهبر عالي ايران است كه تصميمات را مي گيرد و ما پيش از اين 
هم شاهد چنين موقعيتي بوده ايم   در سال 1997 زماني كه محمد خاتمي رييس 
جمهوري پيشين ايران كه آشكارا از بابت گروگان گيري در سفارت آمريكا
اظهار پشيماني كرد- به قدرت رسيد و دولت "بيل كلينتون " رييس جمهوري 
پيشين آمريكا وارد روند مفصل و جزئي برقراري رابطه شد- پيام هاي 
مخفيانه اي را از طريق ميانجي هايي به ايران فرستاد- همچنين "مادلين 
آلبرايت " وزير امور خارجه پيشين اين كشور براي حمايت از شاه از ايران 
عذرخواهي كرد  نتيجه اين شد كه رهبري عالي ايران گفت كه اعتراف به 
جنايات آمريكايي ها براي ملت ايران فايده اي ندارد؟ و در نهايت رابطه 
دو طرف بدتر شد 
بنابر اين چطور مي توان گفت اين بار متفاوت است ؟ اول به اين دليل كه 
روحاني بر خلاف خاتمي - يكي از خودي هاي نظام و عضو بلندپايه است   وي 
خطوط قرمز را مي شناسد و توانايي خود را براي عبور آرام و بي سر و
صدا از آنها نشان داده است   "پاتريك كلاوسون " از موسسه خاورنزديك 
واشنگتن كه كتاب 860 صفحه اي امنيت ملي و نظام اقتصادي ايران به 
نوشته روحاني را خوانده است به اين حقيقت اشاره مي كند: با آنكه 
رهبري عالي ايران با توافق با غرب مخالف بوده است روحاني مسئوليت اين 
توافق را برعهده مي گيرد كه بر اساس آن ايران مي تواند به سازمان 
تجارت جهاني بپيوندد همچنين مساله هسته اي اين كشور به شوراي امنيت 
ارجاع نشود و متخصصان هسته اي بتوانند تاسيسات هسته اي را ارتقا
بخشند  كلاوسون معتقد است اگر ايران امروزه رويكرد مشابهي را اتخاذ كند
بازهم مي تواند به توافق نامه مشابهي دست يابد 
اما آيا اين امر محتمل است ؟ حقيقت اين است كه رهبري اجازه داده تا
روحاني در انتخابات شركت كرده و حتي پيروز شود و اين شرايط يعني رهبر
عالي ايران و ديگر اعضاي نظام مي دانند كه جدايي مردم عادي اين كشور
از نظام و آنها در پيش است و خطر بزرگي براي شان تلقي مي شود و بايد
وضعيت نامناسب اقتصادي را بهبود بخشيده و تورم و نرخ بالاي بيكاري را
كاهش دهند  اين مشكلات بهبود نمي يابد مگر اينكه ايران بتواند غرب را
به كاهش و توقف بعضي تحريم ها متقاعد سازد  "سوزان مالوني " كارشناس 
مسائل ايران در موسسه بروكينگز- وضعيت فعلي ايران را با بحران سال 
1988 در ايران مقايسه مي كند كه آيت الله (امام ) خميني (ره )- علي اكبر
هاشمي رفنسجاني را به عنوان فرمانده كل قوا منصوب كرد تا بتواند جنك 
با عراق را پايان دهد 
اين ديدگاه به هيچ وجه مورد توافق همه صاحب نظران نيست   كريم سجادپور
يكي ديگر از كارشناسان مسائل ايران اخيرا در كنگره آمريكا در نشستي 
توجيهي گفت كه بحران داخلي ايران كمتر از آن قابل توجه است كه رهبر عالي 
ايران و ديگر عناصر كليدي اين كشور مقاومت در برابر آمريكا و رد
موجوديت اسرائيل را رها كنند  به همين دليل بقاي انقلاب و خود آنها به 
تعميق خصومت ها بستگي دارد  بنابر اين هر تلاش جديدي توسط واشنگتن 
براي شكستن يخ رابطه قمار به شمار مي آيد همانطور كه براي روحاني به همين 
گونه است  
رييس جمهوري آمريكا در مورد ايران خواستار ريسك پذيري نيست بويژه كه 
توافق نظر دو حزبي در زمينه ادامه سياست رويارويي با ايران وجود
دارد  بعد از اينكه اوباما شاهد بي توجهي به اقدامات نمادين خود
مانند تبريك سال نو در بهار 2009 بود- مصمم شد مسير خود را تغيير دهد 
سياست وي مبني بر فشار بر ايران با افزايش تحريم ها- به طور غيرمستقيم 
به انتخاب روحاني منجر شد  اكنون سوال اين است كه آيا دولت آمريكا
آماده است كه به گروه مذاكره كننده روحاني كه هنوز انتخاب نشده اند
پيشنهادي ارائه دهد كه براي رهبري عالي ايران نيز قابل توجه باشد؟
ايران و گروه 1+5 اكنون در بن بست به سر مي برند و هر كدام منتظر
است ديگري گام اول را بردارد  ايران اصرار دارد كه حقش براي غني سازي 
اورانيوم بايد به رسميت شناخته شود- گروه 1+5 قصد ندارد اين حق را
آشكارا به رسميت بشناسد و از ايران خواسته غني سازي اورانيوم را فراتر
از اورانيوم غني شده مورد نياز موارد مسالمت آميز غني نكند  در عوض 
گروه 1+5 تحريم هاي ضد ايران را تا حد بسيار كمي كاهش مي دهد كه به 
معناي بي انگيزه بودن تهران براي ادامه مذاكرات است   هر دو طرف بايد
براي شكست بن بست تلاش كنند 
اين گزارش در ادامه مي افزايد: "رابرت اينهورن " مشاور ويژه وزارت 
خارجه آمريكا در امور عدم تكثير و كنترل سلاح معتقد است مذاكره كنندگان 
بايد نقشه راهي براي خود تعيين و بر اساس آن ايران بايد برنامه سوخت 
هسته اي خود را محدود ساخته و بر اساس پادمان هاي بين المللي پيش ببرد 
در عوض جامعه جهاني نيز بتدريج و به صورت مرحله اي تحريم ها را كاهش 
دهد 
