تحليل  گر روس : راي گيري كنگره در باره سوريه به مساله ايران هم مربوط مي شود
 "ورونيكا كراشنينيكووا" مديرعامل انستيتو ابتكارات و تحقيقات 
سياست خارجي روسيه و عضو مجلس اجتماعي اين كشور اعلام كرد: راي گيري 
كنگره در باره سوريه به مساله ايران هم مربوط مي شود و در صورت راي 
منفي كنگره - اوباما پي خواهد برد كه در مساله بسيار دشواري مثل حمله 
به ايران نمي تواند موافقت كنگره را جلب كند 
به گزارش ايرنا- خانم "كراشنينيكووا" روز يكشنبه در برنامه اي سياسي 
در كانال تلويزيوني روسي "ار ب  كا" گفت : يكي از استدلال هاي اصلي كه 
كاخ سفيد در رابطه با مساله سوريه و راي گيري آينده به نمايندگان 
كنگره مطرح مي كند- اين است كه آنها با دادن راي منفي به تهاجم عليه 
سوريه با دفاع از اسراييل در برابر ايران مخالفت مي كنند 
وي افزود: اين استدلال به خوبي نشان مي دهد كه سوريه آخر خط تجاوز هاي 
نظامي در منطقه خاورميانه نيست و سوريه به عنوان آخرين قلعه بزرك در
مسير حمله به ايران اهميت فراوان دارد 
تحليل گر روس گفت : كاخ سفيد همچنين اين گونه به نمايندگان كنگره تلقين مي 
كند كه راي گيري آنها حامل پيام صريح به جهان است و اگر كنگره با حمله 
به سوريه مخالفت كند در واقع به جهان چنين پيام داده مي شود كه آمريكا
از مسئوليت خود به عنوان ضامن امنيت جهاني شانه خالي مي كند 
