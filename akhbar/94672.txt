ادعاي  نتانياهو: هدف موشك هاي بالستيك ايراني  آمريكا و اروپا است 


نخست وزير رژيم صهيونيستي ادعا كرد:برنامه موشكي ايران 
براي توليد موشك هاي بالستيكي با هدف حمل كلاهك هاي هسته اي است و اين 
موشك ها نه تنها اسرائيل بلكه آمريكا - اروپا و آلمان را نيز تهديد مي 
كند 
به گزارش ايرنا-نخست وزير رژيم صهيونيستي در آستانه سفر صدراعظم آلمان 
به سرزمين  هاي اشغالي -در گفت و گويي با شبكه تلويزيوني خبري ZDF - بار
ديگر ادعاهاي خود را درمورد برنامه هسته اي ايران تكرار كرد و گفت :
تهران بدنبال دستيابي به سلاح اتمي است و برنامه موشكي اين كشور نيز با
هدف حمل كلاهك هاي هسته اي پيگيري مي شود 
بنيامين نتانياهو كه از توافق هسته اي گروه  1+5 با ايران و پيشرفت 
موفقيت آميز مذاكرات هسته اي بسيار خشمگين است -در پاسخ به سوال 
خبرنگار اين شبكه تلويزيوني مبني بر وجود اختلاف نظر بين اسرائيل و غرب 
درمورد مسئله هسته اي ايران و اينكه اين رژيم دراين رابطه در انزوا
قرار دارد-گفت : اينگونه نيست زيرا مسئله ايران امروز تحت الشعاع تحولات 
منطقه قرار دارد 
وي ادعا كرد: برخلاف گفته شما ما در انزوا نيستيم و اكثر دولت هاي 
جهان با مواضع ما موافق هستند شما از هر كسي كه مي خواهيد مي توانيد
بپرسيد خواهيد ديد كه آنها نظر من را قبول دارند 
نخست وزير رژيم صهيونيستي گفت : وقتي اعراب و اسرائيل درمورد موضوعي 
اتفاق نظر داشته باشند بايد آن را مورد توجه قرار داد-همه ما روي اين 
نكته اتفاق نظر داريم كه ايران نبايد در كوتاه مدت به سلاح اتمي دست 
يابد 
نتانياهو با اشاره به توافق هسته اي ژنو-گفت :ايراني ها معامله بسيار
خوبي با غرب داشته اند و بدون اينكه چيزي را از دست بدهند به آنچه 
خواستند رسيدند ضمن اينكه تحريم ها عليه اين كشور نيز كاهش يافته است  
نخست وزير جنك طلب رژيم صهيونيستي با بيان اينكه توافق ژنو او را دلسرد
كرده است -گفت : در توافق نهايي ما بايد اطمينان پيدا كنيم كه ايران 
اورانيوم غني سازي نخواهد كرد زيرا اورانيوم تنها براي ساخت بمب غني 
سازي مي شود و ما بايد مطمئن شويم كه ايراني ها سلاح اتمي نمي سازند 
نتانياهو با بيان اينكه ايران نبايد موشك هاي بين قاره اي در اختيار
داشته باشد-گفت : با آينكه آنها مي گويند هدفشان نابود كردن اسرائيل 
است اما اين موشك ها فقط براي نابودي اسرائيل نيست بلكه اروپا-آلمان 
و آمريكايي ها را هدف قرار داده است  
نخست وزير رژيم صهيونيستي با بيان اينكه تنها نيت ايران از داشتن موشك 
هاي بالستيكي بين قاره اي اين است كه كلاهك هاي اتمي را روي آن نصب 
كند-گفت :شما مي بينيد كه ايران تصميمي براي كاهش برنامه تسليحاتي خود
ندارد-درهاي تاسيسات خود را به روي بازرسان باز نمي كند و همچنان به 
غني سازي ادامه مي دهد 
وي ادامه داد: من بر اين باورم كه اين چالش اصلي است و هركسي كه در
خاورميانه امكان ابراز عقيده در اين رابطه را دارد چه در عموم و چه 
در زمزمه ها و جلسات پنهاني تاييد مي كند كه حق با من است و اين 
اتفاق نبايد بوقوع بپيوندد 
آنگلا مركل صدر اعظم آلمان به همراه جمعي از اعضاي كابينه خود ظهر
دوشنبه به منظور انجام سفر دو روزه به سرزمين هاي اشغالي آلمان را به 
مقصد تل آويو ترك كرد 
