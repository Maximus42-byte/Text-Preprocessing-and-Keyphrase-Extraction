«خالد بن بندر» رئيس دستگاه اطلاعات عربستان شد؛ سمت جديد براي بندر بن سلطان
پادشاه عربستان سعودي با صدور حکمي جداگانه «بندر بن سلطان» را مشاور و نماينده ويژه خود با رتبه وزير و خالد بن بندر را رئيس دستگاه اطلاعات اين کشور منصوب کرد.
، «ملک عبدالله بن عبدالعزيز» پادشاه عربستان سعودي، عصر دوشنبه با صدور فرماني سلطنتي شاهزاده بندر بن سلطان را به عنوان مشاور و نماينده ويژه خود منصوب کرد. بندر بن سلطان همچنين به عنوان دبير کل شوراي امنيت ملي با رتبه وزير معرفي شده است.
بندر بن سلطان در اواسط ماه ژوئيه از رياست سازمان اطلاعات عربستان سعودي کناره‌گيري کرد و براساس حکم ديوان پادشاهي، «يوسف بن علي» جايگزين بندر در اين سمت شد.
بندر فرزند «سلطان بن عبدالعزيز» وليعهد سابق عربستان است. وي 22 سال متصدي سفارت عربستان در واشنگتن بود و در سال 2012 به عنوان رئيس سازمان اطلاعات اين کشور معرفي شد.
براساس اين گزارش، پادشاه سعودي همچنين در حکمي ديگر شاهزاده «خالد بن بندر» را به عنوان رئيس جديد سازمان اطلاعات عربستان انتخاب کرد.

