نخستین گروه از نیروی تقویتی صلح بانان سازمان ملل وارد سودان جنوبی شد
تهران - ایرنا - نخستین گروه از نیروی تقویتی صلح بانان سازمان ملل روز جمعه وارد سودان جنوبی نو پاترین کشور جهان شد.

به گزارش خبرگزاری فرانسه از مقر سازمان ملل در نیویورک ، این گروه صلح بان که متشکل از 72 پلیس است از جمهوری دمکراتیک کنگو وارد سودان جنوبی شده و نخستین گروه از 6000 هزار صلح بانی است که شورای امنیت مجوز استقرار آنها را به منظور تقویت ماموریت سخت سازمان ملل صادر کرده است .

این در حالی است که سازمان ملل هشدار داده است که با وجود تلاش برای سازماند����ی آتش بس بین دولت و نیروهای شورشی، تنش های بشدت به مرحله خطرناکی رسیده است.

سازمان ملل گفته است که خطرات موجود به حدی شدید است که شمار زیادی جنازه در خارج حداقل یک پایگاه این سازمان رویت شده ولی کسی قادر به جمع آوری این جنازه ها نیست.

ˈ کی ران دویر ˈ سخنگوی صلح بانان سازمان ملل گفته است که پلیس بنگلادش ˈ نقشی کلیدی در حفظ نظم و امنیت در پایگاه های سازمان ملل ایفا خواهد کرد.

انتظار می رود که روز شنبه نیروها و تجهیزات بیشتری وارد سودان جنوبی شود.

از زمان شروع درگیریها بین نیروهای ارتش وفادار به سالوا کی یر رییس جمهوری و ریک ماچار رقیب و معاون سابق برکنار شده ا�� ، بیش از یکهزار نفر کشته شده اند.

پانزده کشور عضو شورای امنیت روز سه شنبه با اعزام نیروی تقویتی صلح بانان به سودان جنوبی موافقت کردند.

رهبران شرق افریقا پیشتر گفته بودند که کی یر با برقراری آتش بس موافقت کرده است ولی ماچار هنوز خود را نسبت به ترک مخاصمه متعهد نکرده و سازمان ملل هشدار داده است که هردو طرف در حالت جنگ بسر می برند.

نمایندگی سازمان ملل در سودان جنوبی می گوید اوضاع امنیتی در ایالت های نیل علیا و یونیتی با توجه به انتشار گزارشهایی در مورد حضور نیروهای دولتی و ضد دولت در این ایالت ها متشنج است.

طرف های رقیب در حال تجمع نیروهایشان در اطراف مالاکال و بنیتو شهر های اصلی در دو ایالت تولید کننده نفت در کشور هستند. 
