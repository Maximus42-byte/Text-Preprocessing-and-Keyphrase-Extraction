اسراييل  بخشي از زمين هاي  شمال قبرس را خريد
تهران - پايگاه خبري اليوم السابع روز جمعه نوشت : اسراييل بخشي از زمين 
هاي شمال قبرس را خريده است  
اليوم السابع به نقل از نشريه تركي راديكال نوشت كه رژيم اسراييل 
اخيرا زمين هايي را در شمال قبرس خريد كه 350 متر از مقر فرماندهان رابط
نيروهاي نظامي تركيه در جزيره قبرس فاصله دارد؛ همچنين زمين هايي در
نزديكي مركز فرماندهي امنيت اين كشور  در شمال تركيه قرار دارد 
اين نشريه تركيه اي نوشت كه اسراييل مي خواهد با اين كار سخن گوي 
منطقه درياي مديترانه باشد و به همين دليل توجه و تمام تلاش خود را براي 
خريد زمينهاي زيادي در قبرس به كار بسته است  
اين گزارش مي افزايد؛ سرمايه داران يهود از اين طرح كه از سوي 
مقامات مسوول در اين رژيم پيشنهاد شده است  حمايت كرده اند تا به اين 
وسيله بتوانند به مناطق حساس و استراتژيك منطقه دسترسي داشته باشند 
به همين جهت سرمايه داران يهودي شركتهاي خيالي از طريق برخي شهروندان 
ترك در اين جزيره تاسيس كرده اند تا اراضي بيشتري در شمال قبرس صاحب 
شوند 
اين نشريه تركيه اي نوشت كه از مهمترين زمينهايي كه اسراييل آنها را
در قبرس خريده است مناطق بهشلي ؛ كارباز؛ تاتلي صو؛ دبيكارباز؛ يني 
ارن كوي ؛ جيرنه و روستاي صدر اعظم است  
در گزارش يادآوري شدكه بنيامين نتانياهو نخست وزير رژيم صهيونيستي اخيرا
سفري به جنوب قبرس داشت و برخي از رسانه هاي جمعي تركيه نيز از اقدام 
سرمايه داران يهودي در خريد زمين هايي در بخش شمالي قبرس كه بيشتر ساكنان 
آن ترك هستند خبر داده بودند 
تركيه و قبرس رقابت شديدي در منطقه نزديك به اين جزيره براي كشف 
منابع نفت و گاز طبيعي دارند 
