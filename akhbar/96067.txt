صداي  آمريكا برنامه اتمي ايران درصورت حمله نظامي تنها يكي دو سال به تاخير مي افتد
تهران - راديو صداي آمريكا گفت : به اعتقاد تمامي كارشناسان ؛ حمله 
نظامي عليه تاسيسات اتمي ايران ؛ برنامه هسته اي تهران را تنها يك يا
دو سال به تعويق خواهد انداخت  
به گزارش گروه اخبار ايران در رسانه هاي جهان ؛ اين منبع خبري 
آمريكايي افزود: مقامات اسرائيلي در ماه هاي اخير بارها گفته اند كه 
براي توقف برنامه منتسب به توليد تسليحات اتمي در ايران ؛ ممكن است 
دست به اقدام نظامي بزنند؛
اما آيا بمباران تاسيسات اتمي ايران به توقف كامل چنين برنامه اي منجر
خواهد شد؟
به گفته اين راديو؛ مقام هاي اسرائيلي مي گويند زمان به سرعت مي 
گذرد و ايران تعدادي از تاسيسات اتمي اش را به سايت هاي زيرزميني 
منتقل مي كند؛ مكان هايي كه احتمالا از تيررس سلاح هاي متعارف در امان 
هستند؛ نگراني ها از دستيابي ايران به سلاح اتمي به گمانه زني ها در
خصوص حمله نظامي افزوده است  
براساس همين گزارش ؛ ناظران مسائل منطقه مي گويند: اسرائيل توان نظامي 
حمله به ايران را دارد؛ ولي اين امر به معني موفقيت حمله احتمالي نخواهد
بود 
يك كارشناس نظامي در واشنگتن ؛ طي گفت وگو با راديو آمريكا مي گويد:
به نظر من اسرائيلي ها توان تسليحاتي حمله به تاسيسات اتمي ايران را
دارند؛ ولي معلوم نيست كه آنها اطلاعات لازم را هم داشته باشند و
بتوانند آسيب لازم  به تاسيسات اتمي ايران وارد كنند 
اين گزارش حاكي است كه كارشناسان مسائل نظامي معتقدند كه حمله موفق 
به معني حمله دقيق و بي عيب است ؛ اسرائيلي ها بايد سيستم رادار ايران 
را از كار بياندازند و پدافند هوايي ايران را خنثي كنند؛ اين در
حالي است كه تاسيسات هسته اي زيرزميني از تيررس سلاح هاي متعارف در
امان خواهد بود 
يك كارشناس نظامي ديگر در گفت وگو با اين شبكه خبري آمريكايي ؛ مي 
افزايد: اسرائيلي ها ممكن است بتوانند تاسيسات "نطنز" را كاملا تخريب 
كنند؛ اما تاسيسات غني سازي اورانيوم "فردو" در دل كوه بنا شده و
اسرائيلي ها شايد با توان نظامي كنوني نتوانند آسيبي به اين تاسيسات 
برسانند 
راديو آمريكا ادامه داد: علاوه بر توان نظامي ؛ فاصله جغرافيايي 
اسرائيل و ايران نيز ممكن است چالشي بر سر حمله نظامي باشد؛
هواپيماهاي اسرائيلي براي هدف قرار دادن تاسيسات اتمي ايران بايد از
حريم هوايي اردن ؛ عربستان ؛ عراق و يا سوريه عبور كنند؛ اما جداي 
امكان به كار گيري گزينه نظامي عليه ايران تمامي كارشناسان بر سر يك 
موضوع اتفاق نظر دارند و آن اين كه حمله نظامي عليه تاسيسات اتمي 
ايران برنامه هسته اي تهران را تنها يك يا دو سال به تعويق خواهد
انداخت و به اقدامات تلافي جويانه از سوي ايران منجر خواهد شد 
