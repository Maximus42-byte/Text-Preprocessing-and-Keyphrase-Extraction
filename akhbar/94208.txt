نماينده سابق آمريكا در سازمان ملل :روحاني رييس جمهوري آمريكا را به بازي گرفته است 
تهران -نماينده سابق آمريكا در سازمان ملل در مقاله اي با اشاره به 
سخنان دكتر روحاني در مجمع عمومي سازمان ملل و خودداري وي از ديدار با
اوباما تاكيد كرد كه رييس جمهوري ايران اوباما را به بازي گرفته و
مقامات جديد ايران نقطه ضعف رييس جمهوري آمريكا را نشانه رفته اند 
به گزارش ايرنا- "جان بولتون "- نماينده سابق آمريكا در سازمان ملل كه 
كارشناس ارشد انديشكده آمريكايي "امريكن اينترپرايز" معرفي مي شود- در
مقاله اي با عنوان "روحاني چطور اوباما را به بازي گرفته است ؟" در
روزنامه آمريكايي "وال استريت ژورنال " نوشت : "سپتامبر بدترين ماه در
دوران رياست جمهوري اوباما بود  افتضاح سياسي و ديپلماتيكي كه در
خصوص سوريه پيش آمد خيلي بد بود اما اوباما- هفته گذشته در سازمان 
ملل كمپين " بهبود (روابط) " با ايران را كليد زد كه براي منافع 
آمريكا به مراتب خطرناك تر خواهد بود 
درست همان طور كه "ولاديمير پوتين " رييس جمهوري روسيه در مسئله سوريه 
اوباما را احمق فرض كرد- حسن روحاني رييس جمهوري ايران نيز برغم تلاش 
هاي عجولانه و ديوانه وار كاخ سفيد براي ترتيب دادن ملاقات رو در رو
اوباما با وي و دست دادن اين دو با يكديگر به آقاي اوباما بي 
اعتنايي كرد "
"روز جمعه بعد از يك گفت و گوي تلفني كوتاه بين اوباما و روحاني - آقاي 
اوباما اعلام كرد كه دستيابي به يك "راه حل جامع " بين دو كشور امكان 
پذير است و اين در حالي مي باشد كه جلسه روز پنجشنبه ي وزراي خارجه 
كه "جان كري "- وزير خارجه آمريكا و "محمد جواد ظريف "- وزير خارجه 
ايران در آن شركت داشتند- در واقع يك جلسه تبليغاتي بود كه در آن 
عكس يادگاري بگيرند "
در اين مقاله كه در وب سايت انديشكده آمريكايي " امريكن اينترپرايز "
نيز منتشر شده است - آمده است : " اشتياق شديد آقاي اوباما با كمپين 
روابط عمومي روحاني - نماينده جديد ايران - تناسب دارد  اقدامات اين 
كمپين تاكنون شامل همراهي تنها نماينده يهوديان در مجلس ايران با روحاني 
به نيويورك - ارائه پيشنهاد گفتگو با غرب و انتشار مقاله اي با لحن 
ملايم در روزنامه "واشنگتن پست " بوده است  "
بولتون كه به اظهار نظرهاي تند و جنك طلبانه درباره ايران شهرت 
دارد- در ادامه تاكيد كرد: "تمايز قائل شدن بين تبليغات - هوچي گري و
دروغ هاي ايران و هدف واقعي آن - امري حياتي است   متاسفانه تاكنون 
عده بسيار زيادي باور كرده اند كه انتخاب شدن آقاي روحاني آغاز يك 
تغيير اساسي را در سياست (ايران ) رقم زده است   آقاي روحاني به جاي 
رجزخواني و هياهو كردن درباره برنامه هسته اي ايران و تهديد كردن 
اسراييل - آشتي جويانه ظاهر شده است و با احتياط از هفته هاي آغازين 
كار خود براي كمرنك كردن خاطرات غربي ها از "محمود احمدي نژاد"- رييس 
جمهور قبل از خود- بهره مي گيرد "
"روحاني به خوبي مي داند كه مخاطبان غربي وي دوست دارند چه چيزهايي 
بشنوند  وي در مقام مذاكره كننده ارشد هسته اي ايران طي سال هاي 
2003 تا 2005 (1382 تا 1384 شمسي ) نيز همين الگو را دنبال كرد  در
واقع - ايران از طريق ارائه چيزي كه امتياز به نظر مي رسيد- براي حل 
مشكلات علمي و فني برنامه هسته اي نظامي خود بخصوص در تاسيسات تبديل 
اورانيوم در اصفهان - زمان و مشروعيت به دست آورد "
"روحاني در سال 2006 (1385شمسي )- گفت : "ما توانستيم با ايجاد يك محيط
آرام - (تاسيسات ) اصفهان را كامل كنيم  " و با اين حرف خود غرب را به 
خشم آورد  حتي چنين تحقير و توهين آشكاري هم هنوز آمريكا يا اروپايي ها
را به اندازه كافي شرمنده نكرده است كه دست به كار شوند و براي اينكه 
دوباره احمق فرض نشوند- كاري بكنند  اكنون - "ميانه روها" ي ايران -
نقطه ضعف اوباما را در مخالفت غرب با برنامه هسته اي ايران هدف گرفته 
اند و به شيوه اي سيستماتيك در حال بهره برداري از آن هستند "
"در يك تضاد قابل توجه - آقاي اوباما در حالي وارد مذاكره مي شود كه 
به خاطر شكست هاي خود در خصوص سوريه بشدت تضعيف شده است   با اين 
حال - تحت تاثير فضاسازي رسانه هاي خودش به نظر مي رسد كه خودش هم خبر
ندارد كه تا چه اندازه صدمه ديده است   او با اعتماد به نفس خيال مي 
كند كه برغم مجموعه اي از شكست ها در عرصه سياست خارجي براي برخورد
با مقامات روحاني ايران از موقعيت مناسبي برخوردار است  "
"اوباما طي يك سال اخير در تحقق هدف مشخص خود يعني ساقط كردن "اسد" از
قدرت شكست خورد و نتوانست اسد را تحت تاثير قرار دهد و او را قانع كند
كه "خط قرمز" وي در خصوص تسليحات شيميايي جدي است و زماني كه آن خط
قرمز زير پا گذاشته شد نتوانست مجازات مشخص شده را اجرايي كند 
اوباما در جلب حمايت مجلس نمايندگان براي طرح خود ناكام ماند و سنا را
نيز نتوانست با خود همراه كند  او حتي نفهميد كه توافق با روسيه و
سوريه به جاي اينكه مسئله تسليحات شيميايي را حل كند- فقط موجب 
تداوم اين مشكل خواهد شد "
"آقاي اوباما درست عكس اصل "دين آچسون " (وزير امور خارجه آمريكا در
دوران رياست جمهوري "ترومن " و معاصر با محمد مصدق ) كه گفته بود واشنگتن 
هميشه بايد از موضع قدرت مذاكره كند- عمل مي كند  حتي اگر اين احتمال 
وجود داشته باشد كه بتوان با ايران بر سر برنامه هسته اي آن به 
توافق رسيد (كه البته اين احتمال وجود ندارد)- رويكرد كاخ سفيد براي 
شروع بحت و گفتگو- رويكرد نادرستي است  
با توجه به بي ميلي آشكار رييس جمهوري (آمريكا) به استفاده از زور در
صورت عبور از خط قرمز (توسط ايران ) و حمايت سياسي اندك داخلي از وي -
مقامات روحاني ايران مي دانند كه جمله " همه گزينه ها روي ميز است " كه 
ورد زبان رييس جمهوري در خصوص برنامه هسته اي آنهاست - هيچ اعتباري 
ندارد "
ايران بدون شك خواهان خلاصي از تحريم هاي بين المللي است كه چندين دهه 
است ناكارآمدي سياست اقتصادي آن را تشديد كرده است اما هيچ مدركي 
دال بر اينكه تحريم ها برنامه هسته اي يا موشك هاي بالستيك ايران را
دچار ضعف كرده باشد- وجود ندارد  در عوض - تهران كمك هاي مالي و نظامي 
خود را به اسد و حزب الله در سوريه افزايش داده است  "
"استراتژي آقاي روحاني كاملا روشن است : فرونشاندن لفاظي ها درباره 
مسئله هسته اي : دادن امتيازات موقتي و صوري مانند دادن مجوز به 
بازرسان آژانس بين المللي انرژي اتمي براي بازرسي از سايت هاي هسته اي 
اعلام شده و جلب موافقت غرب براي غني سازي اورانيوم تا درجه "مورد
نياز براي راكتور" 
زماني كه آنها به اين هدف برسند- راه دستيابي ايران به سلاح هسته اي 
هموار خواهد شد و ساخت بمب ديگر فقط به نظر و صلاحديد تهران بستگي خواهد
داشت  "
"ايران در مقابل خواهان تخفيف تحريم هاي بين المللي خواهد شد و در ابتدا
تاكيد خواهد كرد كه غرب به منظور نشان دادن  "حسن نيت " خود-  تخفيف 
هاي جزيي به ايران بدهد  به نظر مي رسد كه آقاي اوباما و اروپايي ها
مشتاق هستند كه به خواست ايران تن در دهند 
ديپلمات هاي غربي نيز به گونه اي حق به جانب ادعا خواهند كرد كه 
واگذاري اين امتيازات لازمه شرايط كنوني است و آنها انتظار دارند كه 
ايران امتيازات اساسي واگذار كند  آنها مدت زيادي منتظر خواهند ماند 
آقاي روحاني به خوبي مي داند كه وقتي روند برچيده شدن تحريم ها شروع
شود- برقراري مجدد آنها- بخصوص در نبود يك توجيه قابل قبول بسيار دشوار
و احتمالا غيرممكن خواهد بود "
"آقاي روحاني هم آنها را تحريك نخواهد كرد بلكه در عوض - با تداوم موضع 
گيري هاي متغير و متفاوت - غرب را سوي مذاكرات طولاني سوق مي دهد  در
اين حين - برنامه هسته اي نظامي و موشك هاي بالستيك ايران در مكان هاي 
ناشناخته و اعلام نشده ادامه خواهد يافت   روحاني در سال هاي 2003 تا
2005 هم مطابق همين مدل بازي مي كرد "
