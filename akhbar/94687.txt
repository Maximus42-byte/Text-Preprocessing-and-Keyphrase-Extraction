نگاهي  به اخبار راديو رژيم صهيونيستي درباره ايران 
تهران -پايگاه خبري راديو رژيم صهيونيستي روز چهارشنبه خبرهايي با عناويني 
چون "ايران به دقت تحولات در قطر را پيگيري مي كند" و "خشم رييس كل 
بانك مركزي ايران از كاهش قيمت ارزهاي خارجي " را درباره ايران منتشر
كرد 
اين رسانه صهيونيستي در بخش مشروح خبري مي نويسد:
 *ايران به دقت تحولات در قطر را پيگيري مي كند
در پي اقدام غيرمنتظره امير قطر در كناره گيري از قدرت پس از 18 سال و
تحويل حاكميت اين كشور به وليعهد خود- جمهوري اسلامي ايران روز سه شنبه 
اعلام كرد كه اين تحول مهم در اين همسايه جنوبي را "با دقت " و از
"نزديك " دنبال مي كند 
عباس عراقچي سخنگوي وزارت خارجه ايران گفت : تهران هنوز در انتظار
شنيدن جزييات بيشتري از سوي مقامات قطري است و "بر اهميت آرامش و ثبات 
در قطر  و ساير كشورهاي حوزه خليج فارس "- تاكيد مي گذارد 
 از سوي ديگر- خبرگزاري "فارس " وابسته به سپاه پاسداران با نوعي 
خشنودي تلويحي از كناره گيري امير قطر نوشت : شيخ حمد كه از بزرك ترين 
توطئه گرهاي دو سال و نيم اخير عليه بشار اسد بوده خانه نشين مي شود و
رجب طيب اردوغان نخست وزير تركيه نيز كه عليه اسد توطئه چيني مي كرد-
در محاصره معترضان داخلي تركيه قرار گرفته است  
خبرگزاري "فارس " نوشت : غ��ب مي خواست نمايش شكست بشار اسد و نابودي محور
مقاومت را كارگرداني كند ولي اكنون به روشني مي بينند كه نمايش از دست 
كارگردان خارج شده است  
*آمادگي آمريكا براي برقراري پرواز مستقيم بين تهران واشنگتن 
خبرگزاري "مهر" از آمادگي واشنگتن براي برقراري پرواز مستقيم به تهران 
خبر داد و نوشت اين امر اكنون به پاسخ مثبت ايران بستگي دارد 
خبرگزاري "مهر" افزود: سازمان تنظيم كننده قوانين و مقررات دولتي 
آمريكا "از آمادگي لازم براي آماده كردن يادداشت تفاهم مورد نياز
دولت هاي ايران و آمريكا- جهت برقراري خطوط  پرواز بين شهرهاي مختلف 
آمريكا و ايران خبر داده است " 
مجيد جاوداني تبريزي نماينده سازمان تنظيم كننده قوانين و مقررات دولتي 
آمريكا در ايران به خبرگزاري "مهر" گفته است : "در اين زمينه رايزني 
هايي نيز پيشاپيش در واشنگتن انجام شده "- و در صورت موافقت ايران -
آمريكا آماده انجام مذاكرات بيشتر است  
مجيد جاوداني تبريزي افزود: خطوط  هوايي "دلتا" به عنوان طرف آمريكايي 
در ارائه خدمات پروازي - و از سوي ايران خطوط  هواپيمايي جمهوري اسلامي 
"هما" در مذاكرات و رايزني ها مطرح شده اند 
اين خبر در حالي از سوي خبرگزاري "مهر" منتشر شده است كه حسن روحاني 
هنوز حدود شش هفته ديگر تا روي كار آمدن وقت دارد  روحاني در ديدگاه 
هاي خود براي تعامل با آمريكا ابراز آمادگي ك��ده است  
حسين موسويان معاون پيشين حسن روحاني هفته گذشته در مقاله اي در
"نيويورك تايمز" نوشت تعامل ميان ايران و آمريكا در دوران روحاني يك 
امر حتمي است و اوباما و روحاني هر دو بايد علمگرا باشند 
 *واشنگتن تايمز: انتخاب حسن روحاني از علاقه ايران براي دستيابي به بمب 
اتم نمي كاهد
روزنامه "واشنگتن تايمز" سه شنبه در تحليلي نوشت - انتخاب حسن روحاني به 
سمت رياست جمهوري ايران - از اشتهاي حكومت ايران براي دستيابي به بمب اتم 
كم نمي كند به ويژه آنكه همگان مي دانند- گزينش روحاني - ممكن است كه از
جمله تاكتيك هاي حاكميت ايران براي دادن چهره اي موجه به سيماي نظام 
و از آن جمله برنامه هاي اتمي ايران باشد 
اين روزنامه آمريكايي مي افزايد: آيت الله خامنه اي (رهبر معظم انقلاب )
بارها بر ادامه خط مشي كنوني اتمي جمهوري اسلامي تاكيد كرده و اين اوست 
كه خواهد گفت - استراتژي برنامه هاي هسته اي ايران بايد چه گونه باشد 
"واشنگتن تايمز" نوشت : حتي اگر حسن روحاني اختيار آن را بيابد كه به 
برخي از جنبه هاي سياست اتمي ايران تسلط داشته باشد- باز هم بايد گفت 
كه اين تسلط  موجب تغييري بنيادين در راهكرد برنامه هاي هسته اي 
جمهوري اسلامي نخواهد شد 
 *مسكو تايمز: احتمال تحقق تغييرات با روي كار آمدن حسن روحاني اندك 
است 
روزنامه روسي "مسكو تايمز" سه شنبه در تحليلي نوشت : گرچه انتخاب حسن 
روحاني به سمت رياست جمهوري اميدهاي بسياري را در زمينه احتمال تغيير
در سياست هاي ايران به وجود آورده - اما بايد گفت چنين تغييري احتمال 
زيادي براي تحقق ندارد 
"مسكو تايمز" مي افزايد: در ايران امروز همگان از وضعيت بد اقتصادي به 
ستوه آمده اند- فشارهاي اقتصادي و تورم روز افزون - بر اقشار مختلف 
جامعه ايران فشار مي آورد و در چنين شرايطي - گزينش روحاني - اميدهاي 
بسياري را در ميان مردم برانگيخته است  
به نوشته اين روزنامه روسي - همگان مي دانند كه روحاني قادر نخواهد بود
مسير سياست هاي اتمي نظام را به وضعيت حاكم در سال 2003 باز گرداند-
ولي در هر حال اميد به تغييري در برنامه هاي اتمي جمهوري اسلامي فراهم 
آمده است  
*نيويورك پست : درز گزارش ها درباره حمله سايبري اسراييل به ايران 
موجب بازداشت سه ايراني شد
روزنامه آمريكايي "نيويورك پست " در گزارشي فاش كرد كه درز عامدانه ي 
گزارش ها درباره حمله سايبري اسرائيل به تاسيسات اتمي ايران در چند سال 
پيش - باعت بازداشت سه تن از كارمندان ايراني شاغل در اين تاسيسات 
توسط  نهادهاي امنيتي جمهوري اسلامي شده است  
"نيويورك پست " نوشت : دولت اوباما با سهل انگاري و خوش خيالي - اجازه 
انتشار گزارش هايي را در مورد اقدام اسرائيل در حمله سايبري عليه 
مراكز كامپيوتري تاسيسات اتمي ايران صادر كرد و به دنبال آن - نهادهاي 
اطلاعاتي و امنيتي جمهوري اسلامي با استفاده از جزييات انتشار يافته در
اين گزارش ها - سه نفر از متخصصان و دانشمندان هسته اي را به جرم 
همكاري با اسرائيل (رژيم صهيونيستي ) دستگير كردند 
به نوشته اين روزنامه آمريكايي - سياست هاي نادرست كاخ سفيد در مورد
نحوه مقابله با درز گزارش هاي استراتژيك و محرمانه - موجب زيان هاي 
سياسي و امنيتي بسياري عليه آمريكا و متحدان واشنگتن در جهان شده است  
"نيويورك پست " مي افزايد: دولت اوباما با اين گونه اقدامات عليه 
امنيت ملي آمريكا عمل كرده است  
*واكنش ها به اظهارات سخنگوي دولت احمدي نژاد درباره رجعت رييس دولت 
نهم و دهم 
اظهارات ��وز دوشنبه غلامحسين الهام سخنگوي دولت احمدي نژاد كه در جشن هاي 
شعبانيه گفت "احمدي نژاد همراه با امام عصر رجعت خواهد كرد و حكومت 
مطلوب صالحان را پيگيري خواهد كرد"- مورد توجه زياد جامعه جهاني قرار
گرفته است  
 رييس جمهوري كه هشت سال دوران رياست جمهوريش با وجود برخورداري از
بالاترين درآمدهاي نفتي تاريخ كشور- اقتصاد ايران را ورشكسته كرده 
است - پول ملي سه چهارم ارزشش را از دست داده و اين رييس جمهوري با
سخنانش در امر اتم و نفي هولوكاست و دشمني بيهوده با غرب سبب تحريم هاي 
كمرشكن عليه ملت ايران شده است و در انتخاباتي پر از تقلب و نيرنك در
سال 84  به ناحق باز بر جايگاه رياست ��مهوري تكيه زده و آن همه خون 
ريخته و سركوب كرده است : حال كه آفتاب دولتش به لب بام رسيده با اين 
پرونده سياه و خجالت بار- امام دوازدهم شيعيان جهان را سپر بلاي خود
كرد و الهام سخنگوي دولت او در مراسمي در عيد شعبانيه گفته است احمدي 
نژاد در رجعتي ديگر همراه امام عصر(عج ) حكومت مطلوب را برقرار خواهد
كرد 
بر اساس اين گزارش - مردي كه قرار است محاكمه شود- حالا با آن همه حيف و
ميل و خرابكاري - به خود جنبه تقدس مي دهد تا شايد از مجازات هاي 
سنگيني كه در انتظار اوست - در امان بماند 
