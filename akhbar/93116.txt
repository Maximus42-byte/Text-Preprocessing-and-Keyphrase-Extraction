گزارش ایسنا از رزمایش بزرگ «مدافعان آسمان ولایت 4»
آزمایش موفق S200، شلمچه، یا زهرا و قادر/تست سامانه دیده‌بانی راصد 32 و سامانه شنود صیاد 40
امروز و در ادامه رزمایش «مدافعان آسمان ولایت 4»، سامانه موشکی S200 و یک فروند موشک «شلمچه» با موفقیت آزمایش شدند.

به گزارش خبرنگار سیاسی خبرگزاری دانشجویان ایران(ایسنا)، اعزامی به منطقه عمومی رزمایش، سامانه موشکی S200 امروز با موفقیت شلیک شد و توانست یک فروند پهپاد را منهدم کند.

موشک برد متوسط شلمچه نیز امروز از سامانه مرصاد شلیک شد و توانست یک هواپیمای بدون سرنشین را متلاشی کند.

د�� همین راستا، فرمانده قرارگاه پدافند هوایی خاتم‌الانبیاء(ص) ارتش با اشاره به آزمایش موفق سامانه موشکی ‌S200 در رزمایش مدافعان آسمان ولایت 4 گفت: سامانه‌ای که امروز شلیک شد برای برد بلند و جهت مقابله با هواپیماهای استراتژیک و موشک‌های بالستیک طراحی شده است.

امیر سرتیپ فرزاد اسماعیلی افزود:‌ این سامانه توانایی نقطه‌زنی نیز دارد و علاوه بر کاربرد راهبردی در صحنه‌های تاکتیکی و عملیاتی نیز امروز عملکرد شایسته‌ای داشت، چراکه با وجود اینکه این سامانه برای مقابله با پهپادها طراحی نشده بود اما توانست یک پهپاد جت را منهدم کند.

وی همچنین با بیان اینکه "مهمترین ویژگی این سامان�� ایجاد دفاع در عمق است"، گفت: سامانه S200 در شبکه یکپارچه پدافند هوایی ارتش به عنوان سامانه بومی در ارتفاعات گوناگون برای مقابله با اهداف مختلف کاربرد دارد.

روز گذشته نیز سامانه‌های موشکی برد کوتاه «یا زهرا 3» و برد متوسط «قادر» با موفقیت شلیک شدند و به اهداف مورد نظر اصابت کردند.

سامانه موشکی ارتفاع پایین یا زهرا 3 متناسب با نیازهای داخلی، طراحی و تولید شده و کاملا بومی است.

متحرک بودن و امکان استقرار این سامانه موشکی در شرایط جوی و سرزمینی مختلف، از جمله ویژگی‌های آن است. این سامانه پس از بهینه‌سازی به چرخه دفاعی کشور بازگشته و در اختیار یگان‌های نیروهای مسلح قرار گرفته است.

سامانه موشکی قادر نیز سامانه‌ای کاملا متحرک است و شلیک موشک‌ها در آن بدون پیاده‌سازی و استقرار لانچرها انجام می‌شود.

این سامانه قابلیت استقرار و آمادگی برای شلیک در کمتر از 30 دقیقه را داراست.

امیر سرتیپ فرزاد اسماعیلی - فرمانده قرارگاه پدافند هوایی خاتم‌الانبیاء(ص) - روز گذشته (سه‌شنبه) اعلام کرد سامانه‌های یاد شده به تولید انبوه رسیده‌اند.

اجرای عملیات سوختگیری جنگنده‌های F14 و F4 نیز شب گذشته انجام شد.

روز گذشته همچنین یک فروند موشک پدافند هوایی برد متوسط «هاگ» به سمت یک فروند هواپیمای بدون سرنشین شلیک شد و با موفقیت به هدف اصابت کرد.

این ��امانه از روی یک دستگاه خودرو به سمت پهپاد مورد نظر شلیک شد و هدف خود را منهدم کرد.

سامانه‌های توپخانه‌ای «اسکایگارد» نیز با موفقیت آزمایش شدند و توانستند یک فروند هواپیمای بدون سرنشین را منهدم کنند.

سامانه توپخانه‌ای برد کوتاه «صافات» نیز مورد ارزیابی عملیاتی قرار گرفت.

سامانه صافات به صورت الکترواپتیک عمل می‌کند و یک سامانه غیرفعال است، بطوریکه توسط دشمن قابل کشف نیست. این سامانه همچنین سبک، متحرک و قابل استقرار در شرایط جوی گوناگون است. نقطه‌زنی،‌ حجم بالای آتش و دقت بالا از ویژگی‌های سامانه توپخانه‌ای صافات است.

به گزا��ش ایسنا، فرمانده قرارگاه پدافند هوایی ارتش همچنین در حاشیه این رزمایش در جمع خبرنگاران، از رونمایی سامانه دیده‌بانی هوشمند «راصد 32» در رزمایش مدافعان آسمان ولایت 4 خبر داد.

اسماعیلی با اشاره به دستاوردهای قرارگاه پدافند هوایی قرارگاه خاتم‌الانبیاء در زمینه تجهیزات راداری و شنود الکترونیک اظهار کرد: شنود الکترونیکی یکی از حساسه‌های مکمل است که با حساسه‌های دیگری چون رادارها کار می‌کند و اگر نیاز باشد اطلاعات تکمیلی را به دست می‌دهد.

وی با بیان اینکه "راهبرد پدافند هوایی این است که غیرقابل پیش‌بینی باشد"، افزود: در بخش شنود، سامانه کامل‌تری به نام «صی��د 40» توسط فرماندهی اطلاعات و شناسایی قرارگاه پدافند هوایی ارتش طراحی شده است و این سامانه اکنون به تولید انبوه رسیده و در سایت‌های پدافند نیز مستقر شده است که در این رزمایش نیز مورد آزمایش قرار می‌گیرد.

اسماعیلی همچنین گفت: سامانه‌های شنود به دلیل اینکه انتشاری از خود ندارند توسط دشمن قابل کشف نیست و به دلیل ضریب امنیتی بالایی که دارند ما این سامانه را به صورت متحرک طراحی کردیم تا پدافند بتواند از این سامانه در نقاط مختلف استفاده کند.

فرمانده قرارگاه پدافند هوایی ارتش اضافه کرد: سامانه شنود صیاد 40 علاوه بر تکمیل اطلاعات به دست آمده، قابلیت انجام تاکتیک‌ه��ی جدیدی چون رهگیری هواپیماهای با سرنشین به کمک شبکه‌ای از همین سامانه‌ها را دارد به گونه‌ای که حتی هواپیمای متجاوز نمی‌تواند تشخیص دهد که از کدام نقطه رهگیری شده است و آنچه به دشمن هدیه می‌دهد، در واقع غافلگیری است.

وی با اشاره به رونمایی از سامانه راصد 32 در رزمایش مدافع آسمان ولایت 4، گفت: راصد 32 به شبکه یکپارچه پدافند هوایی ارتش تحت عنوان دیده‌بان هوشمند متصل شده است و این قابلیت را می‌دهد که تمامی اطلاعات پروازی یک هدف کشف شده و بدون صرف زمان بلافاصله اطلاعات را به پست‌های فرماندهی ارسال کند و در واقع با این سامانه این امکان فراهم می‌شود که فرمانده خود را در صحنه نبرد حاضر ببیند.

اسماعیل�� افزود: سامانه راصد 32 به تولید انبوه رسیده و هم‌اکنون در مناطق حساس و حیاتی و نیز مراکز هسته‌یی مورد استفاده قرار می‌گیرد. این سامانه قابلیت تحرک دارد و سیار است و هر پرنده یا سایت زمینی به هر میزان که قدرت انتشار امواج داشته باشد توسط سیستم‌های شنود ما قابل کشف است.

وی تصریح کرد: بر اساس آنچه امروز موجب شده تا قرارگاه پدافند هوایی ارتش یک طرح‌ریزی عملیاتی خوب و قوی داشته باشد، نیازمند آن هستیم که از طرح‌های جنگی، رزمی و حتی رزمایشی و نیز پروازهای گوناگون از جمله پروازهای آموزشی کشورهای منطقه‌ای و فرامنطقه‌ای، چه از نوع سیستم‌های پرنده یا سیستم‌های زمینی، آگاهی کامل داشته باشیم و این آگاهی امروز توسط سایت‌های زنجیره‌ای شنود الکترونیکی به دست می‌آید.

فرمانده قرارگاه پدافند هوایی ارتش همچنین تکمیل و جمع‌آوری اطلاعات توسط سایت‌های شنود پرنده را از دیگر روش‌های قرارگاه پدافند هوایی ارتش برای بالا بردن اشراف اطلاعاتی خود عنوان کرد و گفت: امروز همه این اقدامات به طور شبانه‌روزی انجام می‌شود.

اسماعیلی در ادامه، جمع‌آوری اطلاعات آشکار از طریق سایت‌های خبری، روزنامه‌ها و تحلیل‌های کارشناسان را از دیگر عوامل کمک‌کننده به جمع‌آوری اطلاعات خواند و افزود: مجموعه اطلا��ات پنهان و آشکار می‌تواند طرح جامعی در اخ��یار شبکه یکپارچه پدافند هوایی ارتش جمهوری اسلامی ایران قرار دهد.

وی در پایان، پیام رزمایش مدافعان آسمان ولایت 4 را پیام صلح و دوستی برای کشورهای دوست و همسایه خواند و تاکید کرد: پیام این رزمایش برای دشمنان نیز آن است که نظام جمهوری اسلامی ایران به هر تجاوزی پاسخی کوبنده و دندان‌شکن خواهد داد.

به گزارش ایسنا، رزمایش مدافعان آسمان ولایت 4 با هدایت و فرماندهی قرارگاه پدافند هوایی خاتم‌الانبیاء (ص) ارتش و مشارکت یگانهای پدافند هوایی سپاه، بسیج و نیروهای دیگر ارتش برگزار شده است.

این رزمایش، رزمایشی دوسویه است که مح��ریت اصلی آن دفاعی و پدافندی است. وسعت رزمایش نیز بالغ بر 850 هزار کیلومتر مربع شامل استان‌های خراسان رضوی، خراسان شمالی و جنوبی، سیستان و بلوچستان، کرمان، هرمزگان و بخش‌هایی از استان فارس و یزد است.

