نخست وزیر امارات:توافق هسته ای ایران به نفع کل منطقه است/ ظریف: مذاکرات هسته ای علیه هیچ طرفی نیست 
وزیر امور خارجه در دیدار با نخست وزیر امارات با بیان اینکه تحولات موجود زمینه را برای همکاری های بیشتر دو کشور فراهم آورده است افزود: مذاکرات هسته ای ایران علیه هیچ طرفی نیست و نتایج حاصل از هرگونه توافق به نفع کل منطقه است.
به گزارش خبرنگار اعزامی مهر به امارات، محمد جواد ظریف وزیر امور خارجه در دیدار با شیخ محمد بن راشد نخست وزیر امارات و حاکم دوبی ضمن تاکید بر اینکه ما با امارات همواره روابط متناسب و پایداری داشتیم افزود: ������س��ر و زمینه توسعه این روابط بسیار مناسب است و تحولات موجود زمینه را برای همکاری های بیشتر دو کشور فراهم آورده است.
ظریف ادامه داد: رضایت از روند گفت و گوها و توافقات به عمل آمده در جریان دومین نشست کمیسیون عالی مشترک ایران و امارات متحده عربی به دست آمده است.
وی با بیان اینکه در مذاکرات کمیسیون های عالی نمایندگانی از بخش های دولتی و خصوصی حضور دارند افزود: ما بر اجرایی شدن توافقات تاکید داریم و معتقدیم باید همکاری های عالی بیشتر بین ما و امارات در منطقه خلیج فارس ایجاد شود و منطقه ما امروز از افراط گرایی و تفرقه گرایی و تروریسم رنج می برد و به نفع همه است ک�� مانع این روند شویم.
ظریف در بخش پایانی صحبت های خود نیز گفت: مذاکرات هسته ای ایران علیه هیچ طرفی نیست و نتایج حاصل از هرگونه توافق به نفع کل منطقه است.
نخست وزیر امارات نیز در این جلسه با بیان اینکه سلام من را به رئیس جمهور محترم و معاون اول برسانید گفت: روابط دو کشور در سطح خیلی خوبی قرار دارد و این روابط را پیش از گذشته توسعه و تحکیم خواهیم بخشید.
وی ادامه داد: از نتایج حاصله در نشست کمیسیون عالی خرسندیم و بر اجرای آن ما هم تاکید داریم و اعتقاد داریم توافق هسته ای ایران به نفع کل منطقه است و جمهوری اسلامی ایران دارای جایگاه مهمی در منطقه است لذا توجه به روابط با همسایگان و به ویژه جمهوری اسلامی ایران در اولویت ما قرار دارد.
