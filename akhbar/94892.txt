انديشكده  آمريكايي "رند":قبل از اعمال تحريم بيشتر عليه ايران  به روحاني فرصت دهيد
تهران -انديشكده آمريكايي "رند"درتحليلي با عنوان "قبل از اعمال تحريم 
بيشتر عليه ايران -به روحاني فرصت دهيد"بطور همزمان به موضوع انتخابات 
رياست جمهوري و پرونده هسته اي  ايران پرداخت  
در اين تحليل به قلم "كولين اچ  كاحل "و"عليرضا نادر"آمده است :اغلب 
مقامات آمريكايي دستيابي ايران به سلاح هسته اي را غيرقابل قبول 
دانسته و معتقدندبراي جلوگيري ازتحقق اين امربايدتمام گزينه را روي 
ميزمذاكره حفظ كرد و حتي بسياري از آنها معتقدند گرچه حصول به نتيجه 
از راه ديپلماتيك زمان بر ولي قبل از هرگونه اقدام نظامي عليه ايران 
بايد مشكل هسته اي ايران را از طريق مذكرات ديپلماتيك حل و فصل كرد 
تحليلگران مي افزايند: هر دو گزينه "بمب ايران " و هم "بمباران ايران "
چندان بي خطر نيستند ولي گذر زمان نيز فرصتي در دست تهران است تا ما را
به يكي از اين دو گزينه نزديكتر كند 
به اعتقاد آنها- اما نتيجه انتخابات 24 خرداد و پيروزي حسن روحاني به 
عنوان مذاكره كننده هسته اي سابق ايران كه براي توسعه اقتصادي و
بهبود مناسبات ايران با جهان دراين انتخابات مبارزه كرد مي تواند
فرصت خوبي براي حل مسئله بن بست هسته اي ايران باشد 
"در واقع پيروزي روحاني به منزله نفي "سياست مقاومت "در برنامه هاي 
هسته اي ايران است كه از سوي رهبر ايران و محمود احمدي نژاد پيگيري مي 
شد و درنهايت به انزواي سياسي و بحران هاي اقتصادي براي جامعه ايراني 
انجاميد- اما در عين حال ظهور ادبيات جنگي در آمريكا به ويژه در
"كپيتول هيل " موجب از دست رفتن فرصتي مي شود كه بعيد هم نيست نتيجه 
نهايي آن بروز جنك با ايران و يا آغاز جنگي ديگر در خاورميانه باشد" 
  "مخالفان جنك با ايران ازيك طرف با متهم و توصيف كردن روحاني به 
عنواني "گرگي درلباس ميش "نتيجه اين انتخابات رابرنمي تابندو
باانتقادازوي به عنوان مذاكره كننده ارشد هسته اي ايران به مدت يك 
دهه او را شريك برخي اقدامات نظام ايران ازجمله بمب گذاري مركز
يهوديان سال 1994 در آرژانتين و سركوبي دانشجويان درسال 1388 معرفي مي 
كنند و در واقع او را جلوه اي شاد و بشاش از چهره يك نظام شيطاني 
توصيف و او را ظالمي مي دانندكه هرگز قابل مذاكره نبوده بلكه بايد با
او مواجهه كرد" 
تحليلگران مي افزايد: روحاني را نبايد به عنوان يك برك اصلاح طلب تلقي 
كرد ولي اگرچه او عملگراتر از ديگر نامزدهاي رياست جمهوري از جمله سعيد
جليلي تندرو و مذاكره كننده ارشد هسته اي فعلي ايران است اما در عين 
حال ترديدي هم وجود ندارد كه وي از افراد درون نظام حكومتي و مشاور
امنيت ملي ايران ازسال 1989 تا 2005 بوده و پيش از انتخابات نيز
نماينده خاتمي در شوراي امنيت ملي بود 
آنها معتقدند-اگرچه برخي از تندترين انتقادات از روحاني پايه و اساس 
ندارند ولي او همواره با بالاترين رده هاي قدرت درجمهوري اسلامي همراه 
بوده و حداقل بطور غيرمستقيم ملوت به رفتارهاي بد سياسي اين سران 
نظام ايران است  
"صرف نظر از اينكه دورنماي منافع ملي آمريكا چه باشد اغلب دولتمردان 
آن كشور به مواجهه ديپلماتيك با ايران نظر دارند زيرا به رغم سابقه 
طولاني اقدامات سزاوار سرزنش ايران - دولت هاي بوش و اوباما هر دو با
ايران مذاكراتي انجام داده اند چون لازم است آمريكا براي حل موضوعات 
هسته اي ايران با اين كشور همچون بسياري ازدولت هاي مسئله دار سابق 
نظير رژيم مائوئيستي چين - اتحاد جماهير شوري سابق و يا كره جنوبي مذاكره 
كند تا بتواند اهداف كليديش را پيش ببرد" 
برخي ديگر ازمنتقدان او نيز معتقدندسابقه او درمذاكرات هسته اي يك 
دهه گذشته ايران نمي تواند زمينه براي اعتماد به او باشد چون وي 
ظاهرا قصد دارد با ژستي منطقي آمريكا و ديگر اعضاي گروه 1 +5 را به 
مذاكرات بي پاياني سوق دهد تا هم از فشارهاي بين المللي بر ايران 
بكاهد و هم فرصتي براي توسعه هرچه بيشتر برنامه هسته اي ايران بخرد 
چون همانگونه كه "مارك دوبو ويتز" رييس بنياد دفاع از دمكراسي گفت 
سابقه روحاني بيش از آنكه بيانگر ميانه رو بودنش باشد از حقه بازي 
او حكايت مي كند" 
به اعتقاد تحليلگران موسسه رند-درك اين نگراني ها چندان هم دشوار
نيست چون خود روحاني با توجه به سابقه مذاكره گري درموضوع هسته اي 
كشور به مدت يك دهه -بطور اختياري توانسته بود برسرتعليق فعاليت هاي 
غني سازي اورانيوم معامله كندلذا طبق يادداشت هاي سابق و مبارزات 
انتخاباتي اش او همواره سياست هاي قبلي خود را اقدام اوليه براي 
جلوگيري از تشديد فشارهاي بين المللي براي نيل به پيشرفت بيشتر دربرنامه 
هسته اي كشور توصيف كرده بود و درعين حال به حق برخورداري ايران از
غني سازي اورانيوم و برخورداري از فناوري هسته اي اعتقاد راسخ دارد 
با اين وجودمعلوم نيست كه روحاني هم تمايلي به دستيابي ايران به 
تسليحات هسته اي نداشته باشد چون اظهارات گذشته اش براي رفع فشارهاي 
بين المللي از ايران مويد آن است ممكن است او اعتقاد چنداني به دستيابي 
ايران به يك زرادخانه هسته اي كامل نداشته باشد-ولي به برتري فناوري 
غني سازي اورانيوم براي ايران كه قبلا اين كشور به آن دست يافته بود
به عنوان ابزاري كافي و لازم براي بازدارندگي دشمنان اعتقاد كامل داشته 
باشد 
  تحليلگران موسسه رند معتقدند از آنجايي كه روحاني پيشتر توسعه 
تسليحات هسته اي توسط ايران را موجب بي ثباتي درخاورميانه و ايجاد
مسابقه تسليحاتي و وخيم تر شدن نحوه مواجهه ايران با امريكا و
اسراييل توصيف كرده بود و نيز آن را مايه ناامني براي ايران خواند:
اين طرز تلقي از تسليحات هسته اي با تفكر عموم ايراني ها براي دوري 
از آن مطابقت داشته و حتي در اظهارات رهبري ايران نيز دستيابي به آن 
به عنوان يك جنك افزار حرام در آموزه هاي اسلامي به حساب مي آيد از
اينرو با توجه به جميع اين موارد به نظر مي رسد روحاني بطور بالقوه 
بتواند چارچوبي براي مصالحه منطقي در اين خصوص پيدا كند 
از طرف ديگر خود روحاني در سخنراني هاي انتخاباتي خود به وضعيت ويژه 
اقتصاد ايران اقرار كرده است از اين رو براي اينكه رژيم و جامعه 
ايران را از عواقب بدتر آن در امان بدارد بايد به موافقت نامه هاي 
ديپلماتيكي روي آورد تا از طريق آنها هم به محدودسازي برنامه هاي هسته 
اي ايران تن دهد و هم بطورخاص بر شفاف سازي حق ايران براي رفع تحريم 
ها در گذر زمان تاكيد كند 
به اعتقاد تحليلگران -گرچه هنوز نمي توان براحتي از جزييات اين معاملات 
احتمالي سخني به ميان آورد ولي درك نحوه تعامل در چارچوب فكري وسيعي كه 
روحاني ازآن برخوردار است چندان دشوار نيست زيرا گرچه شايد بتوان 
روحاني را به عنوان وجه ميانه روي سياست ايران پذيرفت - ولي درخصوص 
بحران هسته اي بوجود آمده با ايران تنها رهبري است كه براي موضوعات 
امنيت ملي آن كشور تصميم مي گيرد چرا كه او هنوز بر اين حوزه سلطه 
كامل دارد 
"اما رييس جمهور نيز به لحاط تاريخي در شكل دهي به سياست هاي هسته اي 
كشور نقشي اساسي بازي مي كندچون اوست كه وزارت خارجه و دفاع و نيز
مذاكره كننده ارشد هسته اي و اعضاي شوراي امنيت ملي را تعيين مي كند
و ديديم كه شبيه اين تصميم گيري ها در دوره هاي رياست جمهوري رفسنجاني -
خاتمي و احمدي نژاد نيز گرفته شده بود وهر يك با صحه گذاشتن بر حق هسته 
اي و يا تعديل و يا تعليق غني سازي به گونه اي خاص برنامه غني سازي 
سوخت هسته اي براي رآكتور تحقيقاتي تهران را پيش برده بودند" 
به علاوه اينكه گرچه انتخابات 2013 ايران دقيقا مطابق با ميل رهبري 
پيش رفته و او از نتيجه آن راضي است و نيز روحاني نيز يكي از هشت 
نامزد تاييد شده از سوي شوراي نگهبان موردتاييد رهبري بود-اين به اين 
معني است كه  رهبري نيز با برخي موضوعات جديدي كه روحاني درطي مبارزات 
انتخاباتي خود ازجمله ضرورت مصالحه هسته اي پيش كشيده است موافق است :
نتيجه مي گيريم (حضرت آيت الله )خامنه اي نيز چاره اي ندارد جز اينكه عدم 
اقبال اكثريت مردم كشورش به سياست هاي هشت سال گذشته مقاومت هسته اي 
جليلي را به رسميت بشناسد 
البته هنوز جاي كمي ترديد وجود دارد مبني بر اينكه آيا رهبري نيز نسبت 
به آينده نيل به يك مصالحه بر سر برنامه هسته اي كشورش با واشنگتن 
خوشبين است يا خير؟اما شواهدحاكي است كه شايد روحاني با سياست هاي 
هسته اي  گذشته اش بتواند(حضرت آيت الله ) خامنه اي را براي قبول برخي 
نتايج مصالحه هاي هسته اي راضي كند 
با فرض بر بي اعتمادي 10 ساله اي كه برسربرنامه هسته اي ايران بوجود
آمده و فاصله اي كه ميان ايران آمريكا همچنان وجود دارد-نيل به يك 
نتيجه مطلوب ديپلماتيك براي چالش هسته اي ايران هنوزچالش برانگيز
است اما در اين ميان پيروزي روحاني نيز مي تواند بارقه هاي اميدي 
براين موضوع باشد كه البته سوال اينجاست كه آمريكا چگونه مي تواند
از اين فرصت بالقوه بهترين سود راببرد 
بسياري از اعضاي كنگره آمريكا معتقدند اين كشور بايد بر شدت فشارها
بر ايران بيافزايد: چون بلافاصله پس از پيروزي روحاني در اين انتخابات 
برخي اعضاي كنگره اورا به حقه بازي متهم كردند 
به اعتقاد انها فشارها سياسي و اقتصادي براحتي توانست بر محاسبات داخلي 
مقامات ايران براي تغيير روش تاثير بگذارد چرا كه اين تاثير در نتيجه 
انتخابات و قبول نتيجه آن از سوي (حضرت آيت الله )خامنه اي كاملا مشهود
است : لذا منطقي است با اعمال فشارهاي بيشتر بر ايران بتوان بخ گون 
هاي با آن كشور وارد معامله شد و دو پيش بيني را قطعي دانست :
نخست اينكه زمانبندي براي اين تحريم ها بسيار مهم است به همين دليل بايد
به روحاني فرصت داد تا بتواند تندروهاي نظام را براي كسب فرصت 
مذاكره متقاعد سازد چون اعمال تحريم بيشتر بدون درنظر گرفتن نتيجه 
انتخابات روند مصالحه و معامله را تضعيف مي كند و از آنجايي كه اعمال 
تحريم هاي جديد بر تحريم هاي قبلي خارج از روش هاي ديپلماتيك ممكن است 
مقامات نظام ايران را به اين نتيجه برساند كه آمريكا بجاي حل بحران 
هسته اي بيشتر در پي تغيير رژيم و سرنگوني آن است  
"بنابراين گروه 1+5 بايد قبل از اعمال مرحله جديد از تحريم ها يك بار
با روحاني مذاكره كند و چنانچه مشاهده كرد كه روحاني نيز در ميان 
مدت حاضر به تغيير روش هاي گذشته نيست - آنگاه تحريم هاي قبلي را شدت 
بيشتري بخشد در درجه دوم اينكه شرايط تحريم هاي جديد نيز حائز اهميت است چون پيش 
نويس قانوني كه هم در سنا و هم كنگره براي اعمال تحريم هاي عليه ايران 
در دست بررسي است خود داراي نقطه ضعف هاي خاصي براي تحريم هاي نفتي 
موجود- تحريم ريال و تحريم هاي غيرواقع بينانه بر وضعيت تجاري و مالي با
ايران است  
