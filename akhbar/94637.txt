كارشناس  ارشد موسسه بروكينگز:آمريكا با سياست تاخير و بازدارندگي درقبال ايران منافع خود را تامين كند
تهران - "سوزان مالوني " كارشناس ارشد موسسه آمريكايي بروكينگز به 
رئيس جمهوري آينده آمريكا توصيه مي كند؛ در رابطه با ايران سياست 
تاخير و بازدارندگي را در پيش بگيرد 
به گزارش خبرنگار اخبار راهبردي ايرنا؛ مالوني در نوشتاري كه پايگاه 
اطلاع رساني موسسه بروكينگز منتشر كرد؛ از چگونگي برخورد با ايران 
به عنوان بخش ثابت و پاياي رقابت هاي انتخاباتي آمريكا در طول بيش 
از سه دهه گذشته ياد كرد و نوشت ؛ "اين امر بازتاب نگراني 
سياستگذاران آمريكايي از تهديدهاي ناشي از برنامه هسته اي تهران ؛
حمايت از تروريسم و سركوب مطالبات دمكراتيك مردم ايران است ؛ از اين 
رو قرار گرفتن مساله ايران در صدر دستور كار سياست خارجي آمريكا
دركارزار انتخاباتي 2012 چندان عجيب نيست " 
وي با اشاره به "انتقادهاي بي امان جمهوريخواهان از رويكرد "باراك 
اوباما" در قبال ايران و متهم كردن دولت وي به بي كفايتي در برابر
مهم ترين چالش هاي كشور و واكنش كاخ سفيد به اين اتهامات و دفاع از
رويكرد اوباما و موفقيت آن در زمينه جلب همكاري هاي بيشتر بين المللي 
براي مقابله با ايران و تحميل هزينه هايي كلان بر حكومت اين كشور"؛
مي افزايد: در مجموع رويكرد كلي و راهكارهاي خاص سياسي احزاب 
جمهوريخواه و دمكرات چندان با يكديگر فرق ندارد  هر دو حزب در هدف و
حتي در بيشتر مواقع در ابزار تحقق هدف اتفاق نظر دارند و تنها تفاوت 
آنها؛ به لحن بيان اين هدف برمي گردد 
وي يادآور شده است كه "با توجه به تنش بين واشنگتن و تهران ؛ سخناني كه 
در جريان مبارزات انتخاباتي درباره ايران ايراد مي شود؛ تنش بين دو
كشور را بيشتر مي كند كه اين امر تبعات منفي براي منافع امنيتي 
آمريكا و اقتصاد بين المللي به دنبال خواهد داشت   در دولت آتي ؛ رئيس 
جمهوري بايد اهداف و نيات آمريكا را بطور شفاف تشريح كند و دولتش را
متعهد به اجراي ديپلماسي جدي كند كه براي حل و فصل اين مشكل مزمن 
مورد نياز است " 
"اين تلاش ديپلماتيك بايد همچنان معطوف به تعقيب خط سير ايران در جهت 
دستيابي به توان توليد سلاح هسته اي و بازداشتن تهران از تهديد همسايگان 
خود و يا بازارهاي انرژي جهاني باشد  تحريم ها و سياست تامين امنيت 
منطقه در جلوگيري از سياست هاي خطرناك ايران موفق بود اما؛ خطر
ايران بدون تغيير حكومت اين كشور به پايان نخواهد رسيد و اين تنها
مردم ايران هستند كه مي توانند اين كار را انجام دهند "
وي با اشاره به شعارهاي اوباما در مبارزات انتخاباتي چهار سال پيش 
و حمايت وي از تعامل با ايران ؛ مي نويسد: اين اقدام براي نامزدي 
مانند وي كه قابليت هاي محدودي در زمينه امنيت ملي داشت ؛ حركت سياسي 
بالقوه هزينه بري محسوب مي شد اما؛ وي همزمان با ادامه مبارزات 
انتخاباتي ؛ با تاكيد بر اين مطلب كه موضعش در قبال ايران نماد تعهدش 
به تقويت ديپلماسي آمريكا و در نتيجه ؛ تحكيم جايگاه اين كشور در
جهان است ؛ همچنان از تعامل با ايران حمايت كرد  با اين حال ؛ اوباما
در مصدر كار؛ در همان  چارچوب سياست ها و اولويت هاي "جرج بوش " در
دور دوم رياست جمهوري حركت كرده است  
"اوباما نيز مانند بوش توجه خود را به اهداف هسته اي ايران ؛
مذاكرات هسته اي اين كشور و گروه "پنج بعلاوه يك "؛ استفاده از فشار
و ترغيب تهران به انجام مذاكرات به منظور پايان دادن به برنامه غني 
سازي اورانيوم و كنترل فعاليت هاي هسته اي اين كشور معطوف كرد و از
طريق ؛ ديپلماسي عمومي و رسانه اي ؛ راه حل هاي ديپلماتيك و حتي نامه 
نگاري با آيت الله "علي خامنه اي " رهبر عالي ايران ؛ به تلاش براي احياي 
تعهد آمريكا به حل و فصل مساله هسته اي از مجاري ديپلماتيك ادامه 
داد اما؛ با وجود اميدواري مقامات آمريكا به انتخابات رياست جمهوري 
2009؛ تهران واكنشي نشان نداد "
وي مي افزايد: واشنگتن همزمان با اين تلاش ها؛ درصدد هماهنگي بيشتر
اقدامات بين المللي در قبال ايران ؛ بهبود رابطه با روسيه و دادن 
امتيازاتي به مسكو در ازاي جلب حمايت آن كشورعليه ايران برآمد و
استفاده از تدابير تنبيهي را به عنوان موثرترين ابزار براي واداشتن 
سران تهران به تغيير سياست هايشان در صدر دستور كار خود قرار داد 
مالوني با اشاره به مذاكرات هسته اي ايران و گروه پنج بعلاوه يك در
سال 2009؛ طرح پيشنهاد مبادله سوخت هسته اي و اميد آمريكايي ها به 
اين پيشنهاد براي شكل گيري روند پايدار مذاكرات ؛ اضافه مي كند: با
وجود تداوم ناآرامي در ايران ؛ طرفين علايمي دال بر آمادگي براي پيشبرد
كار مخابره مي كردند اما؛ ايران اندكي پس از پذيرش توافقنامه اوليه 
مبادله سوخت ؛ از ادامه معامله صرفنظر كرد 
"در مجموع؛ اقدامات تهران از ژوئن تا اكتبر 2009 -از تقلب در انتخابات 
و سركوب مخالفان گرفته تا اعلام خبر احداث تاسيسات جديد غني سازي 
اورانيوم و صرفنظر كردن از طرح مبادله سوخت - رغبت غرب را براي 
تعامل بيشتر از بين برد "
وي اضافه مي كند: همه شواهد نيز نشان از بي ميلي و يا ناتواني حكومت 
ايران در انجام مذاكره داشت و بدين ترتيب ؛ تلاش هاي اوليه اوباما
براي تعامل با اين حكومت انقلابي خيلي زود به تلاش براي اعمال 
شديدترين فشارها بر ايران در طول بيش از سه دهه گذشته تغيير مسير داد
و وي همانند سلف خود؛ به بهانه فعاليت هاي هسته اي و حمايت ايران از
تروريسم ؛ شروع به تحريم نهادهاي حقيقي و حقوقي اين كشور و نيز با
دستاويز نقض حقوق بشر محدوديت هايي جديد عليه تهران اعمال كرد 
او همچنين مي افزايد: وي كه نقش عمده اي در تصويب دو قطعنامه تحريم 
ايران در سازمان ملل داشت ؛ براي تسهيل روند اعمال فشارها بر ايران ؛
درصدد تقويت همكاري با كشورهاي اروپايي و آسيايي هم انديش برآمد و
پس از اين بود كه تدابيري شديد؛ از جمله ممنوعيت سرمايه گذاري جديد
اتحاديه اروپا در بخش انرژي ايران ؛ لغو قرارداد فروش سيستم ضد موشكي 
روسيه و تحريم هاي جديد آمريكا عليه واردات نفت ايران به اجرا درآمد 
مالوني از اجراي عمليات مخفيانه مانند انتشار ويروس "استاكس نت " و
قتل دانشمندان هسته اي ايران به عنوان ديگر اشكال اعمال فشار
اوباما به منظور تغيير محاسبات تصميم گيرندگان در ايران ياد كرده و مي 
نويسد: با وجود اعمال اين فشارها؛ نشانه چنداني دال بر تمكين و يا
تعديل موضع ايران به چشم نمي خورد و در اواخر سال 2011 بود كه 
اوباما با تحريم بانك مركزي ايران موافقت كرد 
"تحريم هاي جديد؛ خطرات پيش روي واشنگتن در مديريت برقراري توازن بين 
تشديد فشار بر ايران و جلوگيري از تاثير اين فشار بر بازار و قيمت 
انرژي ؛ واكنش خصمانه تهران به اين تحريم ها و لفاظي هاي تهديدآميز سران 
اسرائيل ؛ باعث ايجاد حسي مملو از ترديد و بي اعتمادي درباره احتمال 
جنگ و درگيري مستقيم آمريكا آن هم در حال و هواي برگزاري انتخابات 
رياست جمهوري شد "به اعتقاد مالوني ؛ "اعمال تحريم هاي جديد دستاوردي فوق العاده براي 
اوباما محسوب مي شود زيرا جمهوري اسلامي ايران با اعمال اين تحريم ها؛
در حال حاضر با شديدترين محدوديت ها در برقراري تعامل با جهان مواجه 
است و اين ثمره مستقيم سرمايه گذاري دولت اوباما در زمينه ديپلماسي 
است   همكاري اروپا و واشنگتن در رابطه با مساله ايران ؛ بيش از گذشته 
است ؛ مسكو و پكن نيز با وجود برخي مخالفت ها؛ همچنان رابطه اي نزديك 
با آمريكا دارند  براي اولين بار؛ ده ها كشور دست از سرمايه گذاري 
هاي وسوسه انگيزشان با تهران برداشتند و همه قدرت هاي غربي در رابطه 
با مساله ايران مشاركتي راهبردي دارند" 
"اما بايد گفت ؛ با وجود كمكي كه اين شرايط به حصول پيشرفت مي كند؛
بدون همراه كردن نقش آفرينان بي ميل و ناراضي از اين روند و
سازماندهي كمپيني چند بعدي ؛ بعيد است اين اجماع بين المللي كه امروز در
رابطه با ايران وجود دارد؛ آنگونه كه بايد؛ كارآمد باشد "
مالوني مي افزايد: البته ؛ رويكرد اوباما در زمينه استفاده از فشار
و همكاري هم انديشان آمريكا تا كنون به نتيجه اصلي خود يعني توقف 
برنامه هسته اي ايران نرسيده و حتي عزم تهران را جزم تر كرده است ؛ به 
گونه اي كه آيت الله خامنه اي (مقام معظم رهبري ) اخيرا اعلام كرد كه "ما
كشوري هستيم كه به شدت و با قدرت تمام به هرگونه تهاجم و يا تهديد
پاسخ خواهيم داد" "گفت وگوي جدي درباره مسايل امنيتي با حكومتي بدگمان و دولتي كه 
آشكارا درصدد فروپاشي اقتصاد آن است ؛ توفيقي ندارد  همزمان با اعمال 
فشار بيشتر بر تهران ؛ مطمئنا دستيابي به توان بازدارندگي هسته اي به 
گزينه اي ارزشمندتر براي حكومت اين كشور تبديل مي شود "
مالوني معتقد است ؛ صرفنظر از نتيجه انتخابات رياست جمهوري آمريكا؛
سياست واشنگتن در قبال تهران بايد متمركز به خط سير فعاليت اين كشور
در جهت توان توليد تسليحات هسته اي و جلوگيري از اعمال نفوذ و تحقق 
نيات جمهوري اسلامي باشد  ديپلماسي بايد در صدر دستور كار دولت آينده 
باشد  هدف از تلاش هاي ديپلماتيك بايد حصول توافقات مورد قبول ساير
كشورها در رابطه با حدود فعاليت هاي هسته اي ايران و نشان دادن 
فوايد عمل به تعهدات و قوانين بين المللي به تهران باشد 
اين نوشتار مي افزايد: تنها سازوكار مطمئن براي پايان دادن هميشگي 
به سياست هاي مخرب و بي ثبات كننده ايران ؛ تحقق حق مسلم مردم ؛ يعني 
تغيير حس مشروعيت و قابليت حكومت ايران است   در چنين شرايطي ؛ واشنگتن 
و متحدانش تنها مي توانند كمك كنند ر يا به احتمال بيشتر ضرر بزنند 
با اين حال ؛ زمان بحث هاي پيچيده درباره اين مساله كه آمريكا مي 
تواند مروج تغييري هدفمند در پويش هاي سياسي ايران باشد؛ گذشته است  
"اگر ديپلماسي شكست بخورد و دمكراسي نيز برقرار نشود؛ آمريكا و
متحدانش يك گزينه ديگر يعني "تاخير؛ روند پيشرفت هسته اي ايران ؛ و
بازدارندگي " در اختيار دارند  قدرت نمايي واشنگتن ؛ ائتلاف هاي دوره اي 
آمريكا با همسايگان ايران و محدوديت هاي اعمال شده بر تهران موجب كاهش 
نفوذ و تضعيف مقاصد جمهوري اسلامي در طول 33 سال گذشته شده است  "
وي اضافه مي كند: سياست به تاخير انداختن روند پيشرفت هاي هسته اي 
ايران با اعمال تحريم و ساير اقدامات و نيز بازداشتن اين كشور از
استفاده از توانايي اش براي بي ثبات كردن منطقه مي تواند ضمن تضعيف 
نفوذ اقتصادي ؛ عقيدتي و تسليحات متعارف حكومت ايران ؛ از منافع 
آمريكا و متحدانش دفاع كند 
