انستيتو بروكينگز: ايران محور مذاكرات اوباما و نتانياهو
تهران ر وب سايت انستيتو بروكينگز گزارش داد: پس از يك هفته ديپلماسي 
نمايشي بين آمريكا و ايران - "بنيامين نتانياهو" نخست وزير اسراييل با
"باراك اوباما" رييس جمهوري ايالات متحده ديدار و گفت و گو كرد و
ايران احتمالا اصلي ترين محور اين مذاكرات بود- اگرچه موضوعاتي چون 
روند صلح خاورميانه - امنيت سينا و سوريه نيز در زمره محورهاي آن به 
شمار مي رفت  
در اين گزارش به قلم "تامارا كافمن " آمده است : تنش هاي سال گذشته بين 
واشنگتن و بيت المقدس بر سر عقلانيت حمله پيشگيرانه عليه برنامه هسته اي 
ايران - پس از آنكه اوباما مشخص كرد كه به جلوگيري از دستيابي ايران 
به قابليت توليد سلاح هسته اي در صورت لزوم با زور پايبند است - فروكش 
كرد 
در واقع - به نظر مي رسد اسراييل و آمريكا در زمينه وضع كلي برخورد
با ايران تا حد زيادي هماهنگي دارند 
اسراييل با انتخاب اوباما براي محك ديپلماسي و اعمال زور به عنوان 
آخرين راهكار موافقت كرده است   به علاوه - اسراييل و آمريكا تا حد
زيادي با طرح يك توافق هسته اي قابل قبول موافق هستند  به موجب اين 
توافق - زمان مورد نياز براي ايران به منظور اثبات توان تسليحات هسته 
اي اش با محدود كردن دسترسي اين كشور به مواد هسته اي و ساخت 
سانتريفيوژهاي مخصوص غني سازي اين مواد- طولاني تر مي شود 
اين در حالي است كه در هفته جاري اختلاف بين آمريكا و اسراييل در
ارتباط تنظيم زماني و لحن برخورد با ايران مشخص مي شود  واشنگتن و تل 
آويو احتمالا در زمينه تعيين ضرب الاجلي براي محك راهكار ديپلماتيك به 
منظور حل مناقشه بر سر برنامه هسته اي ايران دچار اختلاف مي شوند 
براي آمريكا متحد نگه داشتن ائتلاف بين المللي حامي تحريم ها عليه ايران -
كار دشواري است و اكنون كه از قرار معلوم تحريم ها ايران را به ميز
مذاكره كشانده است - اين ائتلاف اعمال فشار خواهد كرد تا تضمين شود كه 
حق مطلب ديپلماسي قبل از كنار گذاشته شدن - ادا شود 
از سوي ديگر- اسراييل چشم به ساعت غني سازي دوخته است - كه هر روز با
ساخت و نصب آبشارهاي سانتريفيوژي بيشتر در ايران براي غني سازي هسته اي 
سرعت مي گيرد  تمركز ايران بر غني سازي نشان مي دهد كه صبر و بردباري 
اين كشور در زمينه ديپلماسي در ظرف چند ماه تمام مي شود و احتمالا اين 
مدت همزمان با به اوج رسيدن مذاكرات اسراييل و فلسطين است   اين امر مي 
تواند توازن جالب توجه و چالش برانگيزي را در ارتباط با ديپلماسي 
آمريكا و اسراييل بين دو موضوع برقرار كند 
به علاوه - اسراييل قائدتا بايد دست كم از گرم شدن سريع روابط بين مهم 
ترين و مقتدرترين متحدش و خطرناك ترين دشمن خود اندكي نگران باشد 
رييس جمهوري جديد ايران و وزير امور خارجه آمريكايي مآبش هفته گذشته 
رسانه هاي آمريكايي  را تحت الشعاع قرار دادند و اقدامات ديپلماتيك 
اوباما و "جان كري " وزير امور خارجه آمريكا از حمايت عمومي گسترده اي 
برخوردار است  
اسراييل كه در جريان بحت و جدل بر سر صدور مجوز اقدام نظامي در سوريه 
شاهد بي ميلي و خستگي مردم آمريكا از ناامني در خاورميانه بوده است -
بايد تا حدي نگران اشتياق احتمالي اوباما و مشاوران سياسي اش به 
پيگيري توافقي باشد كه مي تواند هر گونه چشم انداز اقدام نظامي را به 
آينده نامعلومي موكول كند 
سخنگوي اسراييل كل هفته گذشته را هشدار داد كه لفاظي هاي دوستانه تر
ايران - بي معني است مگر اينكه توام با عمل باشد 
تل آويو نگران است كه مذاكرات بين المللي - ممكن است توافقي را دنبال 
كند كه به موجب آن بخشي از تحريم ها در ازاي اقدامات اعتمادساز ايران 
به حال تعليق درآيد 
نويسنده اين گزارش در پايان آورد: جاي ترديد نيست كه اوباما و
نتانياهو در مورد اهميت ادامه سختگيري در زمينه تحريم ها- اتخاذ موضع قوي 
در مذاكرات هسته اي و حفظ گزينه نظامي روي ميز به عنوان اهرمي براي 
فشار در مذاكرات به توافق رسيدند 
