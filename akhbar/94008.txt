ان  بي  سي : حضور دانش آموختگان در آمريكا در كابينه روحاني گوياي دوري از لفاظي هاي احمدي نژاد است 
 انتصاب نيروهاي تحصيل 
كرده در آمريكا در كابينه "حسن روحاني " رييس جمهوري منتخب ايران -
گوياي دوري از لفاظي هاي خصومت آميز "محمود احمدي نژاد" است  
"آلستر جاميسون " نويسنده اين شبكه آمريكايي افزود: كارشناسان همگي بر
اين باورند كه هر چند از سرگيري ناگهاني روابط ايران و غرب بعيد است -
اما انتصابات روحاني مي تواند به تشكيل دولتي بازتر و برقراري روابط
دوستانه تر بين تهران و واشنگتن منتهي شود 
اين گزارش به نقل از"ساسان عقلاني " كارشناس مسائل ايران در انديشكده 
"چتهام هاوس " انگليس نوشت : انتظار ندارم تغيير در سياست كلي ايران 
حاصل شود- اما ممكن است تغييراتي در روش اجراي چنين سياستي حاصل آيد و
در رابطه با  ديپلماسي - اين موضوع حائز اهميت است  
روحاني پس از شركت در مراسم سوگند رياست جمهوري در سوم آگوست (مرداد)
اعضاي جديد كابينه و تيم مشاوران را معرفي خواهد كرد كه در بين آنها
نام سياستمداران كاركشته ايراني كه همگي فارغ التحصيل دانشگاه هاي 
آمريكا هستند- مشاهده مي شود 
به گفته "بيژن خواجه پور" مشاور تجاري ايراني مقيم وين و نويسنده 
پايگاه خبري المانيتور- "محمد واعظي " از مقامات ارشد مركز تحقيقات 
راهبردي به رياست روحاني - ممكن است به عنوان وزير خارجه معرفي شود 
وي دانش آموخته رشته مهندسي برق دانشگاه كاليفرنيا در سال 1976 است 
و همچنين در كارنامه اش به اخذ دو مدرك تحصيلي ديگر از آمريكا و دكترا
از دانشگاه ورساي لهستان اشاره شده است  
 "محمد نهاونديان " دكتراي اقتصاد از دانشگاه جورج واشنگتن و "محمدرضا
نعمت زاده " فارغ التحصيل مهندسي محيط زيست از دانشگاه كاليفرنيا دو
تن ديگر از نامزدهاي احتمالي پست هاي كليدي كابينه آينده ايران هستند
سيد "حسين موسويان " كه احتمالا مشاور اصلي سياست خارجي دولت روحاني 
خواهد بود يكي ديگر نيروهاي تحصيل كرده دانشگاه ايالتي كاليفرنيا در
ساكرامانتو است كه اكنون به عنوان محقق دانشكده امور بين المللي و
عمومي "ودرو ويلسون " در دانشگاه پرينستون آمريكا فعاليت مي كند 
اين گزارش افزود: اينكه مقامات ارشد ايراني تحصيل كرده غرب هستند-
امري غيرعادي نيست   "علي اكبر ولايتي " رقيب شكست خورده روحاني در
انتخابات ژوئن گذشته - فارغ التحصيل رشته پزشكي از دانشگاه "جونز
هاپكينز"  و "علي اكبر صالحي " وزير خارجه كنوني ايران داراي مدرك دكترا
از موسسه مشهور فناوري ماساچوست است  
نامزدهاي كابينه جديد ايران همگي پس از تحصيل در آمريكا  به منظور
سرنگوني شاه در جريان انقلاب سال 57 به ايران بازگشتند  اين عده كه 
همگي جزو مقامات محافل نزديك به روحاني هستند- روابط سياسي يا تجاري 
گسترده اي با خارج دارند ساسان عقلاني از موسسه چتهام هاوس گفت : احساس مي كنم كه كابينه آينده 
رويكرد بهتري نسبت به جهان خواهد داشت  
خواجه پور نويسنده المانيتور نيز تجارب گذشته اين افراد در پست هاي 
دولت هاي گذشته را مهم خواند و گفت : آنان همگي تجربه دارند و اين امر
حائز اهميت است - زيرا گذشته با آزمون و خطاهاي بسياري همراه بوده است  
آنها همچنين از نگرش غرب به ايران و برعكس خوب آگاه هستند 
خلج پور يك كارشناس سياسي پيش بيني كرده كه روحاني ممكن است حتي به 
افرادي مانند "محمد باقر قاليباف " رقيب شكست خورده خود در انتخابات و
شهردار كنوني تهران نيز پستي را پيشنهاد دهد 
