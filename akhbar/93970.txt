سرمقاله های هسته ای چه گفتند؟
تهران - ایرنا - گروه پژوهش های خبری - توافق روز گذشته نمایندگان 6 کشور جهان با نمایندگان ملت ایران در خصوص موضوع هسته ای، امروز برخی از روزنامه ها را به دام تبلیغات داخلی مسوولان کشورهای غربی انداخت و برخی دیگر را با رویکردی منصفانه و مثبت در خط رهبری و مردم قرار داد.
موضوع توافق هسته ای میان ایران و کشورهای 1+5 در سرمقاله روزنامه های امروز کشور بازتاب های مختلفی را در برداشت که با تفکیک محور های مورد اشاره زیر به بررسی اجمالی آنها می پردازیم.
** در دام افتاده ها
در میان روزنامه های منتقد دولت، تنها روزنامه های ˈکیهانˈ و ˈوطن امروزˈ در سرمقاله های خود توافق هسته ای را با تاکید بر سخنان رهبران کشورهای غربی، که بیشتر مصرف داخلی برای خود آنها داشت، با محورهای زیر مورد انتقاد قرار دادند.
-اظهارنظرهای متناقض مقام های ایرانی و آمریکایی در خصوص توافق
روزنامه کیهان در ستون یادداشت روز خود با عنوان ˈ باز هم پیمان شکنیˈ نوشت: اندکی پس از اعلام حصول توافق و پیش از انتشار مفاد آن، اظهارات متناقضی در خصوص ماهیت توافق حاصله از سوی طرفین گفتگوها بیان شد! از یکسو وزیرخارجه کشورمان دست آوردهای حاصله را خوب و موفقیت آمیز توصیف و اعلام کرد که حقوق کشورمان در آن لحاظ شده است و از دیگر سو جان کری وزیر امور خارجه آمریکا کمتر از یک ساعت بعد از امضای توافقنامه ژنو، از یکسو این توافق را پیروزی آمریکا و تامین کننده امنیت متحدان آمریکا در منطقه به ویژه اسرائیل توصیف کرد.
-نقض پیمان آمریکا چند ساعت پس از توافق
کیهان همچنین در سرمقاله خود آنچه نقض پیمان آمریکا خواند را مورد تقبیح قرار داد. این روزنامه در ستون یادداشت روز خود نوشت: صرف نظر از ماهیت توافق و فارغ از اینکه چه دستاوردی در این ماراتن نفس گیر نصیب کشورمان شده است، مخالف خوانی های آمریکا، حکایت از تزلزل آنها در برداشتن کوچکترین گام برای به رسمیت شناختن حق مسلم مردم کشورمان دارد. آنها با این که بهتر از هر کسی می دانند براساس ماده 4 ان پی تی، بهره مندی از انرژی صلح آمیز هسته ای حقی مشروع و مسلم برای تمامی اعضای آژانس بین المللی انرژی هسته ای است، پس از سال ها حق کشی و جفا در حق مردم ایران همین توافق را هم کمتر از چند ساعت بعد از امضاء، مورد تشکیک و تردید قرار می دهند.
-تلاش برای کم اهمیت جلوه دادن توافقنامه هسته ای
کیهان در سرمقاله خود همچنین تلاش کرد با ذکر مواردی چون ˈساختار اصلی تحریم ها به قوت خود باقی است و قرار است درباره آن صحبت شودˈ، ˈدرباره حق غنی سازی ما قرار است طی یک سال آینده مذاکره شودˈ و این توافق، توافقی موقت و شش ماهه است و نمونه او���� در نوع خودش نیست ˈ به زعم خود مذاکرات را کم اهمیت جلوه دهد.
-تعهدات نامتوازن و بن بست در حق غنی سازی
روزنامه وطن امروز در سرمقاله خود با عنوان ˈ برگ های رفته و نگرانی گام نهاییˈ با اشاره به اینکه لغو همه تحریم ها در کنار تثبیت حقوق هسته ای مردم، از اهداف اظهارشده دولت درباره مذاکرات هسته ای بوده است، از آنچه ˈتعهدات نامتوازنˈ دو طرف و ˈبن بست در حق غنی سازیˈ ایران نامید، انتقاد کرد.
وطن امروز نوشت: براساس آنچه در متن توافقنامه ژنو آمده، تعهدات و وظایف طرفین در گام نخست متوازن نبوده است. داد و ستد هسته ای صورت گرفته باید براساس یک فرمول روشن و متضمن تعهد به برخو��د��ری یکسان طرفین از امتیازات باشد. به عبارتی، مفهوم برد - برد باید به صورت عینی و در تمام گام ها ملموس باشد. این توازن در توافقنامه ژنو دیده نمی شود.
** روی خط نظام
- روزنامه های منتقد دولت چون ˈجوانˈ، ˈتهران امروزˈ و ˈرسالتˈ امروز با دیدی منصفانه در سرمقاله های خود با رویکردی مثبت به استقبال این توافق رفتند.
در بررسی سرمقاله اغلب روزنامه های کشوراز جمله ˈمردم سالاریˈ، ˈاعتمادˈ،ˈ آرمانˈ، ˈایرانˈ و ˈشرقˈ محورهای زیر قابل ذکراست.
-توانایی تیم مذاکره کننده ایرانی
روزنامه مردم سالاری در سرمقاله خود با عنوان ˈزوایای داخلی توافق ژنوˈ تجربه بالای تیم جدید دیپلماتیک ��یران در عرصه سیاست خارجی و توان بالای تیم جدید در یافتن راه تفاهم با غرب بدون عقب نشینی از حقوق هسته ای را یکی از علل دستیابی به توافق دانست.
-تدبیر و خرد دولت، راه گشای توافق
روزنامه اعتماد در سرمقاله خود با عنوان ˈ قدردان روش های مدبرانه و معقول باشیمˈ تدبیر دولت را راه گشای موافقت نامه دانست و نوشت: حماسه 24 خرداد خلق شد و مردم به تیمی رای دادند که هم به لحاظ اعتقاد به حضور ملت در بازکردن گره های اصلی مشکلات کشور و هم به لحاظ استفاده از تمام ظرفیت های فرزندان این مرز و بوم، همه افراد مجرب و توانمند، معتدل و معقول و استفاده از تمام ظرفیت های دیپلماسی و تلاش برای ا��ائه تصویری صلح طلبانه و مهربان پیشگام بود... باید سرداری این سرداران را ارج نهاد و به رهبری بزرگ و با تدبیر این مردم تبریک گفت، باید از رییس جمهور معقول، منطقی و صبور و تمامی تیم مذاکره کننده به ویژه جناب آقای ظریف قدردانی کرد و به آنها تبریک گفت.
روزنامه آرمان نیز در سرمقاله خود با عنوان ˈ مذاکرات خردمندانهˈ نوشت: این مذاکرات نشان از آن داشت که هر جا تعقل و نگاه کلان به مسائل سیاسی و منافع ملی وجود داشته باشد، می تواند گفت وگوهای ظریف را به شکل سازنده به جلو برد. رویکرد اعتدالی دولت یازدهم تا به حال چنین تاثیری را در سیاست خارجی داشته است.
- وفای به عهد دو��ت یازدهم
مردم سالاری در سرمقاله خود به زمان کوتاه دستیابی به نتیجه اشاره کرد و نوشت: رییس جمهور قول داده بود که ظرف مدت زمان 100 روز گزارشی از وضعیت کشور در حوزه های مختلف ارائه خواهد داد اما در فاصله کمتر از این مدت، مهمترین وعده دولت یعنی رفع تحریم ها که زیربنای تحقق سایر برنامه های دولت بویژه در عرصه اقتصاد است، عملی شد و نویسنده نتیجه می گیرد که با حاکم شدن ثبات اقتصادی در کشور، از امروز شاهد رشد و رونق اقتصادی و بهبود شاخص ها خواهیم بود.
- نقش مقام معظم رهبری در مذاکرات ژنو
مردم سالاری در سرمقاله خود همچنین به نقش برجسته رهبری در موفقیت دیپلماتیک دولت اشاره می کند و م�� نویسد: تدبیر مقام معظم رهبری، چه در زمان انتخابات ریاست جمهوری که به روی کار آمدن دولت تدبیر و امید منجر شد و چه در مورد انتقال سرپرستی تیم مذاکرات هسته ای از شورای عالی امنیت ملی به وزارت امور خارجه و چه در حمایت های قاطع ایشان از تیم مذاکره کننده ایران، پشتوانه مهمی برای نیل به توافق نامه ژنو شد.
-حمایت از توافق هسته ای و انتقاد از مخالفان دیپلماسی هسته ای کشور
روزنامه شرق در سرمقاله خود با عنوان ˈ ملت بزرگ، دیپلماسی بزرگˈ به قلم احمد نقیب زاده زبان به انتقاد از مخالفین توافق نامه گشود و نوشت: در چنین موقعیتی که صهیونیست ها و سعودی ها و پاره ‏ای همس��یگان به ظا��ر دوست، نگران عادی شدن روابط خارجی ایران هستند، جا دارد از طرف آنان از ‏دوستان داخلی شان، که همان ساز را با آلتی دیگر می نوازند، تشکر کنیم و بگوییم چه زیباست وقتی آنقدر دستپاچه می شوید که از یاد می برید سکان دیپلماسی ‏کشور، در نهایت، به دست همان کسی است که خود را مرید او می دانید. چه زیباست وقتی همه چیز شفاف و ‏روشن باشد و جایی برای رانت خواری باقی نماند. اگر اشتباه کرده اید مانند من به اشتباه خود اعتراف ‏کرده و «فاقم وجهک لدین حنیفا» و مطمئن باشید مردم شما را خواهند بخشید. زشت است با نتانیاهوی ‏صهیونیست هم نفس شوید یا به فیصل و میصل اقتدا کنید. ‏
روزنامه آرمان نیز در سرمقاله خود نوشت: متاسفانه در چند روز اخیر که هیات ایرانی به سختی مشغول مذاکره بودند، در داخل کشور عده ای به دنبال آن بودند تا با طرح برخی مسائل، به اختلافات دامن زنند و به جای آنکه دولت را حمایت کنند، به آن تهمت می زدند. در کل این رفتارها نشان می دهد این افراد به دنبال انتقادات غیرضرور و نابهنگام خود هستند و ممکن است این سیاست رادیکالی، نه تنها در ایران که در منطقه نیز بر طبل اختلافات بکوبد و در آینده نیز سیاست سازنده خارجی ما را با مشکل روبرو کند. دولتمردان و اصحاب رسانه نیز باید به گونه ای عمل کرده و با مردم رابطه برقرار کنند که همواره حمایت ملت را با خود داشته باشند و به گونه ای عمل نمایند تا نگاه مثبتی که در حال حاضر میان نخبگان و حوزویان و دانشگاهیان ایجاد شده و بین آحاد مردم درباره سیاست خارجی وجود دارد، به یأس تبدیل نشود.
-توافق ژنو راه جنگ در خاورمیانه را سد کرد
روزنامه ایران در سرمقاله خود با عنوان ˈجشنی برای دیپلماسی تدبیرˈ نوشت: در وضعیتی که جهان در پرتگاه نزاع های بزرگ قرار دارد هیچ نغمه ای از این خوش تر نبود که امضای نمایندگان ایران و امریکا به عنوان دو کشور متخاصم بعد از سه دهه پای سند صلح بنشیند. در ساعاتی که شبکه های خبری جهان در رقابتی پرهیجان گزارش لحظه به لحظه ژنو را مخابره می کردند این سخ�� محمدجواد ظر��ف بیشترین بازتاب را پیدا کرد که ˈبا توافق ژنو راه جنگ جدید در منطقه را سد کردیمˈ.
-گشایش در زندگی مردم
ایران هم چنین در سرمقاله خود شهروندان ایرانی را پیروز مذاکرات دانست و نوشت: بی گمان از خوان گسترده دیپلماسی ژنو، همه قدرت ها منافع خویش را خواهند جست اما سهم و نصیب شهروند ایرانی فراتر از دیگران است. در صحنه اروپا و غرب، ژنو راه سرمایه گذاران به بازار و میادین انرژی را خواهد گشود اما در داخل ایران، این معاهده می تواند کلید گشایش در زندگی همه اقشار و سطوح جامعه باشد. چنان که بازرگانان و فعالان اقتصادی ایران برای احیای بازار کسب و کارشان خواهند کوشید. اقشار آسیب پذیر و همه آنهایی که هشت سال را با درد و رنج بحران به سر کردند، به زندگی تازه لبخند خواهند زد و هزاران دانشجو و نخبه ایرانی که این مدت در حصار محرومیت علمی بسر بردند به سوی افق ها و فضاهای جدید خیز برخواهند داشت. 
