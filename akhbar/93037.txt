 هفت نظامی عراقی در یک حمله انتحاری کشته شدند
تهران -ایرنا - پایگاه خبری ˈسومریه نیوزˈ به نقل از یک مقام امنیتی عراق گزارش داد: بر اثر حمله انتحاری به تجمع نیروهای ارتش در جنوب تکریت در استان صلاح الدین، هفت سرباز کشته و 17 تن دیگر زخمی شدند.
[هفت نظامی عراقی در یک حمله انتحاری کشته شدند]
به گزارش ایرنا، فردی انتحاری عصر چهارشنبه یک دستگاه خودروی بمب گذاری شده را در منطقه ˈسمومˈ از توابع فرمانداری سامرا (40 کیلومتری جنوب تکریت) منفجر کرد که به کشته شدن هفت سرباز و زخمی شدن 17 تن دیگر انجامید.
این منبع که خواست نامش فاش نشود، افزود: نیروهای امنیتی با محاصره محل حادثه، زخمی ها را به بیمارستان و کشته ها را به پزشکی قانونی منتقل کردند.
استان صلاح الدین روز چهارشنبه همچنین شاهد زخمی شدن 10 غیر نظامی بر اثر انفجار یک خودروی بمب گذاری شده در سامرا در جنوب استان بود.
از سوی دیگر بر اثر حمله جنگنده های ارتش عراق، 22 تروریست مسلح وابسته به گروه تروریستی داعش به هلاکت رسیدند.
همچنین یک فرمانده این گروه تروریستی بر اثر بمباران هوایی در مرکز تکریب کشته شد.
