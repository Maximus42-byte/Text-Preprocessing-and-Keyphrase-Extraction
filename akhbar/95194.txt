راديو فردا انگليس سفارتخانه اي مجازي براي ارتباط با ايرانيان طراحي كرده است 
تهران - راديو فردا در گزارشي اعلام كرد كه انگليس براي برقراري 
ارتباط با ايرانيان ؛ سفارتخانه اي مجازي طراحي و راه اندازي كرده است 
به گزارش گروه ايران در رسانه هاي جهان ؛ راديو فردا چهارشنبه شب در
گزارشي اعلام كرد: اين وبسايت قرار است در مواردي جانشين سفارتخانه اي 
شود كه آذر ماه گذشته از سوي گروهي كه خود را دانشجو معرفي مي 
كردند؛ مورد حمله قرار گرفت  
 در ادامه اين گزارش آمده است : از آنجا كه در حال حاضر همه فعاليت 
هاي كنسولي ميان دو كشور متوقف و سفارت انگليس در تهران به كلي تعطيل 
شده ؛ ارائه خدمات گذرنامه اي و كليه خدمات محضري و اسنادي نيز متوقف 
مانده است  
 از سوي ديگر؛ براساس اعلام اين وبسايت : در حال حاضر انگليس درصدد
تعيين كشوري ديگر به عنوان حافظ منافع خود در تهران است و در عين حال 
ايرانيان متقاضي ورود به انگليس مي توانند؛ براي انجام امور مرتبط
به كشور هاي امارات و تركيه سفر كنند 
 براساس اين گزارش ؛ ويليام هيگ وزير خارجه انگليس نيز در سخني 
ويديويي با ايرانيان در خصوص راه اندازي اين سفارتخانه مجازي گفت :
"ما اكنون فعاليت وبسايت مان (وبسايت ايران ) را با نام و ساختاري 
نو در شبكه هاي اجتماعي آغاز مي كنيم تا به شما درباره انگليس و نيز
سياست هايمان در قبال ايران اطلاع رساني كنيم   روشن است كه روابط بين 
دولت هاي ما در عرصه سختي قرار دارد اما تاكيد مي كنم كه ما هيچ
نزاعي با مردم ايران نداريم و تمايل داريم كه روابط ميان مردم ما
برقرار بماند تا در آينده بتواند رشد كند: اميدواريم كه ايرانيان 
هنوز احساس كنند كه مي توانند به ديدار اقوام و دوستانشان در
انگليس بيايند: ما به آنها خوشامد مي گوييم " 
 اين رسانه غربي در ادامه خاطرنشان كرد: چند ماه پيش ايالات متحده 
آمريكا نيز براي نخستين بار دست به تاسيس وبسايتي با هدف ايجاد رابطه 
بيشتر با مردم ايران زد: وبسايتي كه كمتر از 24ساعت پس از راه اندازي 
اش از سوي جمهوري اسلامي فيلتر شد  كمي پس از حمله به سفارت انگليس در
تهران به تدريج مقامات مختلف و حتي برخي امامان جمعه در ايران حمله به 
سفارت را اشتباه خواندند 
 راديو فردا در پايان گزارش خود آورده است :  با اين حال معلوم نيست 
كه آيا وبسايت وزارت خارجه انگليس نيز به همان سرنوشت وبسايت دولت 
آمريكا دچار خواهد شد يا خير" 
