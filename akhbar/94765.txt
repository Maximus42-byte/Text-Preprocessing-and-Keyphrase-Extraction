تلاش  رسانه هاي بيگانه براي القاي حسن نيت آمريكا در حل برنامه هسته اي ايران
تهران - رسانه هاي بيگانه بلافاصله پس از بازتاب گسترده درخواست تعدادي 
نماينده كنگره آمريكا از "باراك اوباما" براي از سرگيري مذاكرات هسته 
اي با ايران - صدر اخبار خود را به اين موضوع اختصاص داده و اين گونه 
القا كردند كه كاخ سفيد با حسن نيت در صدد حل برنامه هسته اي ايران است  
به گزارش گروه اخبار ايران در رسانه هاي بيگانه - رسانه هاي فارسي 
زبان خارجي - درخواست نمايندگان كنگره آمريكا مبني بر از سرگيري مذاكرات 
با ايران را با دامنه گسترده اي بازتاب دادند 
بيش از 130 نماينده كنگره آمريكا روز گذشته طي نامه اي به "باراك 
اوباما"- از او خواستند تا براي از سر گيري مذاكرات هسته اي با جمهوري 
اسلامي ايران اقدام كند 
اين در حالي است كه امروز 30 تير (21 جولاي ) منابع فارسي زبان خارجي از
به تعويق انداختن ارسال طرح جديد تحريم ايران از سوي كنگره آمريكا به 
كاخ سفيد خبر مي دهند 
*رسانه هاي بيگانه 
تارنماي "راديو فردا" و "بي  بي  سي " هر دو به نقل از روزنامه واشنگتن 
پست زير عنوان " كنگره آمريكا ارسال طرح جديد تحريم ايران را به تعويق 
انداخت "- به ارزيابي موضوع پرداختند 
راديو فردا در اين باره نوشت : روزنامه واشنگتن پست مي نويسد- كنگره 
آمريكا ارسال طرح جديد تحريم هاي ايران به كاخ سفيد را به تعويق 
انداخته است  
همين روزنامه روز جمعه 28 تير (19 جولاي ) نوشت : معمولا كنگره هر تابستان 
لايحه اي براي تشديد تحريم ها عليه ايران - به كاخ سفيد ارسال مي كرد-
 صرفنظر از اين كه كاخ سفيد با چنين تحريم هايي موافق يا مخالف باشد 
"اما- امسال - اعضاي كنگره سنت شكني كرده و طبق گزارش فصلنامه كنگره 
اين لايحه تحريم ها به تعويق افتاده و حتي اگر در سال جاري ميلادي چنين لايحه 
اي آماده شود- زودتر از اكتبر به كاخ سفيد فرستاده نخواهد شد "
بر اساس گزارش اين روزنامه آمريكايي - اين حركت با تلاش 130 عضو مجلس 
نمايندگان آمريكا براي ارسال نامه اي به باراك اوباما- براي مذاكره 
با دولت حسن روحاني براي حل اختلاف بين دو كشور همزمان شده است  
شبكه خبري راديو فردا گزارش خود را با شرح مفصلي از نام و سابقه 
نگارنده ها و انتشار بخش هايي از محتواي نامه ارسالي به رييس جمهوري 
آمريكا ادامه مي دهد 
اين پايگاه اطلاع رساني سپس نتيجه گيري مي كند: اگرچه نامه ياد شده 
موضع مشخصي درباره مساله تحريم ها يا استفاده احتمالي از نيروي نظامي 
توسط آمريكا و هم پيمانانش ندارد 
"نويسندگان در بخشي از اين نامه تنها به هشداري ضمني بسنده مي كنند كه 
بايد هوشيار بود و با اقداماتي تحريك آميز امكان چنين پيشرفتي را از بين 
نبرده - زمينه تضعيف احتمالي رييس جمهوري منتخب جديد ايران را در برابر
محافظه كاران ايجاد نكنيم  "
اين گزارش حاكي است : هفته گذشته يك مقام ارشد دولت آمريكا تاييد كرد
كه آمريكا و كشورهاي عضو  1+5 در پاييز امسال گفت و گوهاي خود بر سر
پرونده هسته ايران را ادامه خواهند داد و اين بار تيم جديد مذاكره 
كننده از سوي ايران با نمايندگان كشورهاي فوق به مذاكره  خواهد نشست  
تارنماي راديو فردا در ادامه به اظهارات "ديويد پرايس " يكي از امضاء 
كنندگان نامه مي پردازد 
تارنماي بي  بي  سي ديگر رسانه خارجي هم ذيل عنوان ذكر شده - به شكست 
رويه كنگره آمريكا پرداخته كه تابستان هر سال لايحه اي جديدي براي 
تحريم هاي ايران تهيه و به كاخ سفيد ارسال مي كرده است و برخلاف انتظار
امسال براي گشودن فضاي ديپلماسي تلاش و ارسال چنين مصوبه اي به كاخ 
سفيد را به تعويق انداخته است  
اين منبع خبري غربي هم با شرح مفصلي از سابقه اين اقدام بلافاصله به 
درخواست بيش از 130 نماينده كنگره از اوباما- در رابطه با مذاكره با
ايران پرداخته است  
اين رسانه ادامه مي دهد: انتخاب حسن روحاني در ميان برخي سياستمدارن 
غربي اين تصور را پيش آورده است كه فضا براي مذاكره و رسيدن به 
توافقي با ايران مناسب است  
"هرچند برخي نيز مي گويند نبايد نسبت به تغيير چشمگير سياست هاي ايران 
خوشبين بود- چرا كه رييس جمهور قدرت محدودي دارد "
شبكه خبري بي  بي  سي به نقل از واشنگتن پست مي نويسد: براي آن ها كه 
مي خواهند دهه ها خصومت با ديپلماسي و به شكلي مسالمت آميز خاتمه يابد-
سهل گيري آشكار كنگره با ايران مي تواند- نشانه اي روشن باشد- قدمي 
هرچند كوچك اما- واقعي به سوي صلح 
بنا بر اين گزارش - به اعتقاد "بهمن كلباسي " خبرنگار بي  بي  سي - تعويق 
قطعي نيست و شايد در هفته هاي آتي مجلس نمايندگان تحريم هاي جديدي را
تصويب كند 
"هرچند كه يك قانون پس از تصويب مجلس نمايندگان - بايد به تاييد سنا
نيز برسد و براي رييس جمهور فرستاده شود- اما خود تصويب تحريم هاي جديد
در مجلس نمايندگان مي تواند اثر منفي بر مذاكرات احتمالي ميان ايران و
آمريكا بگذارد "
تارنماي "صداي آلمان " (دويچه وله ) هم زير عنوان "شش قدرت جهاني انتخاب 
روحاني را فرصتي براي حل مناقشه اتمي مي دانند"- مي نويسد: از نظر
كشورهاي غربي - حسن روحاني براي اجراي وعده هاي اقتصادي خود به مردم 
ايران - بايد در مناقشه اتمي به سازش تن دهد 
"در حالي كه اسرائيل (رژيم صهيونيستي ) به روحاني بدبين است - نمايندگان 
كنگره آمريكا انتخاب روحاني را فرصتي مناسب مي دانند "
به نوشته اين منبع خبري آلماني - در شرايطي كه ايران تحت فشار تحريم هاي 
بين المللي است - به گفته يك ديپلمات غربي - شش قدرت جهاني حسن روحاني را
رييس جمهوري نسبتا ميانه رو مي دانند كه مي تواند فرصتي را براي حل مناقشه 
اتمي فراهم كند 
اين منبع خبري هم به نقل از خبرگزاري "رويترز"- مي نويسد: كشورهاي 
روسيه - چين - فرانسه - بريتانيا- آلمان و آمريكا اميدوارند كه چندين سال 
فشار اقتصادي بر ايران - مقام هاي اين كشور را وادارد تا چرخشي در
سياست اتمي خود بوجود آورد 
سايت اينترنتي دويچه وله با شرحي از اظهارات ديپلمات غربي پيرامون 
انتخابات 24 خرداد سال جاري و وعده هاي  بازسازي وضعيت بحران زده 
اقتصادي از سوي حسن روحاني به مردم - اعلام مي دارد كه در انتظار تغيير
لحن ايران هستند 
براساس اين گزارش - نمايندگان شش قدرت جهاني پس از ملاقات خود در
بروكسل ابراز اميدواري كرده اند كه گفت  وگوهاي خود با ايران را هرچه 
سريع تر آغاز كنند 
"برخي ديپلمات ها گفته اند كه نشست بعدي در ماه سپتامبر و احتمالا پيش 
از اجلاس سالانه  عمومي سازمان ملل متحد در نيويورك برگزار خواهد شد "
به نوشته اين شبكه خبري - آخرين نشست مشترك نمايندگان ايران و گروه ـ+ـ
بدون نتيجه در ماه آوريل برگزار شد كه در آن ايران پيشنهادهاي 
كشورهاي غربي براي تسهيل در تحريم ها را رد كرد 
اين منبع خبري با توضيحاتي از سابقه فعاليت غني سازي اورانيوم ايران و
اظهار نظر رهبر جمهوري اسلامي در اين باره مي نويسد: از نظر ديپلمات 
غربي - روحاني كه در گذشته مذاكره  كننده ارشد ايران در مناقشه هسته اي 
بوده است - در مقايسه با محمود احمدي نژاد- آگاهي بيشتري با ديپلماسي 
هسته اي دارد 
بنا بر اين گزارش - از سوي ديگر اسراييل (رژيم صهيونيستي ) اميدي به 
تغيير برنامه اتمي ايران با حضور حسن روحاني در مقام رياست جمهوري 
ندارد- ـــ نماينده كنگره آمريكا در اقدامي بي سابقه طي نامه اي از
اوباما خواسته اند براي بهبود مناسبات با ايران و رييس جمهوري جديدش 
فرصت تازه اي بدهد 
بنا بر اين گزارش - امضاكنندگان نامه ـــ نفره كه تقريبا ــ درصد
اعضاي كنگره آمريكا را تشكيل مي دهند- در نامه  خود به اوباما مي گويند
كه از محدوديت  اختيارات رييس جمهوري در ساختار سياسي ايران آگاهند 
سايت اينترنتي دويچه وله به صراحت از قول امضاكنندگان نامه مي افزايد:
در گذشته نيز نيروي هاي اصلاح طلب ايران قادر به رسيدن به اهدافي كه وعده 
داده بودند- نشده اند 
