جنبش نم خواستار پیروی آمریکا از قعطنامه های سازمان ملل برای لغو تحریم های کوبا شد
 نیویورک - سفیر و معاون نماینده دائم جمهوری اسلامی ایران درسازمان ملل خواستار پیروی دولت آمریکا از قطعنامه های سازمان ملل در خصوص لغو تحریم های اقتصادی این کشور علیه کوبا شد.
به گزارش ایرنا غلامحسین دهقانی روز سه شنبه در نشست مجمع عمومی سازمان ملل که به لغو تحریم های اقتصادی دولت آمریکا علیه کوبا اختصاص داشت و با رای قاطع 188 کشور جهان به قطعنامه مربوطه برای بیست و دومین بار خواستار پایان دادن به این تحریم ها شدند، طی سخنانی به نمایندگی از جنبش ������دم تعهد خواستار پایان دادن به این تحریم ها از سوی دولت آمریکا شد.
وی با اشاره به تحریم های اقتصادی و تجاری آمریکا علیه کوبا که بیش از پنج دهه از آن می گذرد، اعمال این تحریم ها را نقض حاکمیت ملی کوبا وحقوق انسانی مردم این کشور دانست.
دهقانی با یادآوری این مطلب که کشورهای عضو مجمع عمومی امروز بیست و دومین سالی است که پیش نویس قطعنامه ای را در رد تحریم های دولت آمریکا علیه کوبا مورد بررسی قرار می دهند، گفت : سال گذشته نیز دریک حرکت تاریخی 188 کشور عضو این مجمع به قطعنامه مشابهی رای موافق دادند و حمایت خود را ازمردم کوبا با نفی این تحریم ها علیه مردم کوبا اعلام کردند .
سفیر کشورمان تاکید کرد که حمایت قاطع اکثریت کشورهای عضو سازمان ملل از این قطعنامه آشکارا نشان داد که جامعه بین المللی مخالف ادامه تحریم ها هستند.
وی با تاکید دوباره بر مخالفت قاطع جنبش عدم تعهد با این گونه تحریم ها یاد آور شد که در نشست ماه اوت سال گذشته درتهران نیز سران کشورهای عضو نم خواستار پایان دادن به این تحریم های یک جانبه که در مغایرت با قوانین بین المللی و منشور سازمان ملل است، شدند
دهقانی افزود : ملت کوبا به رغم دشواریهای سنگینی که در طول سالیان متمادی و زیر فشار تحریم های آمریکایی متحمل شده اند، دست آوردهای قابل توجهی درحوزه های حساسی مثل آموزش و پ��ور�� ، بهداشت و همکاری های بین المللی داشته اند.
وی این نکته را نیز یاد آور شد که کوبا طی این سال ها به دلیل تحریم های اعمالی آمریکا از دسترسی به بازار های جهانی و کمک های عمرانی از سوی موسسات مالی جهان محروم بوده است و همین امر تاثیرات منفی قابل ملاحظه ای بر رفاه زندگی مردم این کشور گذاشته است.
در این نشست نماینده جمهوری اسلامی ایران با رد اینگونه تحریم ها گفت که فشار ها و تدابیر جبری تحمیل شده بر کشور کوبا آنطور که آمریکا ادعا می کند فقط معطوف به مناسبات میان دو کشور نیست و عملا با چنین فشار هایی مبادلات اینکشور با سایر کشورهای جهان را نیز مختل کرده است که که این نقض آشکار حاکمیت ملی و حق کشور ها برای داشتن مبادلات آزاد تجاری است.
