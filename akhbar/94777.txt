مقرن بن عبدالعزيز جانشين وليعهد عربستان شد
ديوان پادشاهي عربستان شاهزاده مقرن بن عبدالعزيز را به عنوان جانشين وليعهد عربستان سعودي معرفي کرد.
العربيه اعلام کرده است ديوان پادشاهي عربستان در بيانيه‌اي شاهزاده مقرن بن عبدالعزيز را به عنوان جانشين وليعهد عربستان معرفي کرد.
بر اساس اين بيانيه اگر دو منصب پادشاهي و وليعهدي خالي شود در اين صورت مقرن بن عبدالعزيز به مقام پادشاهي خواهد رسيد.مقرن بن عبدالعزيز آل سعود، مشاور و فرستاده ويژه پادشاه عربستان، از شاهزادگان نزديک با ملک عبدالله به شمار مي رفت که براي اين منصب تعيين شد. وي پي�� از بندر بن سلطان رئيس سرويس اطلاعاتي و امنيتي عربستان بود.
پيش از اين ملک عبدالله از نهاد موسوم به هيئت بيعت عربستان خواسته بود که با انتخاب شاهزاده مقرن 68 ساله کوچکترين فرزند ملک عبدالعزيز به عنوان وليعهد پس از به قدرت رسيدن سلمان بن عبدالعزيز و نيز انتخاب متعب فرزند ملک عبدالله به عنوان معاون نخست وزير موافقت کند.

