بازتاب  گزارش آژانس اتمي در خبرگزاري آسوشيتدپرس
خبرگزاري آسوشيتدپرس روز جمعه با تاكيد بر محرمانه بودن گزارش اخير آژانس بين المللي انرژي اتمي درباره ايران ؛ نوشت افزايش درصد غني سازي اورانيوم توسط ايران ؛ محور اين گزارش را تشكيل مي دهد 
در گزارش آژانس همچنين تاكيد شده كه ايران پاسخ قانع كننده اي درباره "مقداري فلز اورانيوم مفقود شده " نداده است  
آسوشيتدپرس تاكيد كرد كه به گفته كارشناسان ؛ اورانيومي كه گم شده ؛از نظر كميت براي مسلح كردن يك موشك اتمي كافي است  گزارش آژانس همچنين يادآوري مي كنند كه ماموران اين سازمان در دو
بازديد از تهران كه طي يك ماه انجام شده ؛ نتوانسته اند مقام هاي ايراني را براي همكاري در جهت اعمال بازرسي به منظور رفع برخي ترديدها قانع كنند 
در بخشي از اين گزارش آمده است كه "آژانس همچنان نگراني هايي جدي درباره ابعاد نظامي احتمالي در برنامه هسته اي ايران دارد "
گزارش محرمانه آژانس به 35 عضو شوراي حكام آژانس و نيز به اعضاي شوراي امنيت داده شده است  
