ادعای اسراییل درباره اقدام نظامی ایران
یعلون که در نشستی اقتصادی با مضمون «تهدید‌های جاری علیه اسرائیل» حضور داشت اظهار کرد:« رد پای ایران در سوریه قابل رویت است و آن‌ها از نیروهای مبارز مسلمان علیه ما استفاده می‌کنند.»
صراط:  وزیر جنگ رژیم صهیونیستی در اظهارنظری تازه مدعی حضور نیروهای ایرانی در ارتفاعات جولان شد.
به نقل از روزنامه «ها‌آرتص» «موشه یعلون»، وزیر جنگ اسرائیل در سخنانی مدعی شد که ایران با حمایت از حکومت «بشار اسد»، رییس جمهور سوریه و حزب الله لبنان  در پی گسترش نفوذ خود در منطقه است.
 
بنابر این گزارش، یعلون که در نشستی اقتصادی با مضمون «تهدید‌های جاری علیه اسرائیل» حضور داشت اظهار کرد:« رد پای ایران در سوریه قابل رویت است و آن‌ها از نیروهای مبارز مسلمان علیه ما استفاده می‌کنند.»
 
«آویو اورگ»، افسر بازنشسته رکن اطلاعات ارتش اسرائیل نیز در این زمینه گفت:« مرزهای اسرائیل با سوریه مبدل به مکانی در جذب نیروهای مبارز اسلامی برای نبرد علیه اسرائیل شده است.»
