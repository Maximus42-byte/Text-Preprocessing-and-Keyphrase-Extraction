فارين  پاليسي : اوباما امتيازات كلامي بزرگي به ايران داد
تهران -نشريه "فارين پاليسي " درگزارشي به قلم "استيفن والت " بااشاره 
به محتواي سخنراني هفته گذشته روساي جمهوري آمريكا وايران درنشست هفته 
گذشته مجمع عمومي سازمان ملل - نوشت - برخلاف امتيازهاي كلامي بزرگي كه 
"باراك اوباما" به ايران داد- اظهارات "حسن روحاني " حاوي امتيازات 
چنداني نبود 
در اين گزارش آمده است - براي اينكه پي ببريم اكنون اوضاع چگونه است -
بايد مقاله "ريچارد هاس " را در "فايننشال تايمز" مورد بررسي قرار
دهيم   هاس در اين مطلب به موانعي كه كماكان باقي است - اشاره  و
استدلال مي كند كه دو طرف بايد در نقطه پاياني مذاكرات و نه در روند
وقايع - به يك توافق ضمني برسند 
به عبارت ديگر- وي معتقد است دركي از شرايط يك توافق هسته اي هم 
اكنون وجود دارد اما آنچه كه بايد روي آن فعاليت شود- سرعت دست 
كشيدن از برنامه هسته اي و سرعت لغو تحريم هاست  
هاس همچنين معتقد است كه موانع سياسي سخت و دشواري در برابر توافق -
خصوصا از جانب ايران وجود دارد 
وي در توضيح اين ادعايش - به زمينه هايي كه دربرگيرنده تلاش هاي آمريكا
براي پرداختن به كشورهايي نظير ايران است - اشاره مي كند و مي گويد- در
واقع - سخنراني آقاي اوباما در سازمان ملل حامل پيام هاي زيادي به 
ايران - از جمله اينكه آمريكا تمايلي به تغييررژيم ندارد و حق ايران را
براي يك برنامه هسته اي صلح آميز مي پذيرد- بود اما آقاي روحاني در
برابر آن - مسايل چندان مهمي پيشنهاد نكرد 
ازنظر هاس (و بسياري از آمريكايي ها)- اوباما هفته گذشته به طور
قابل توجهي بخشنده بود 
به اعتقاد هاس - اينكه قدرتمندترين كشور دنيا به دنبال تغيير رژيم در
ايران نيست يك هديه شگفت انگيز و نشانه حسن نيت آمريكاست  
به نوشته فارين پاليسي - در واقع -  سرنگوني ديگر دولت ها يكي از
گزينه هاي "عادي " در سياست خارجي ماست و گفتن اينكه ما نمي خواهيم اين 
بار از اين روش استفاده كنيم - ايثاري ازجانب ماست  
همچنين قبول كردن حق ايران در زمينه برنامه هسته اي - بخششي از جانب 
آمريكا نيست - چون اين حق طبق پيمان منع اشاعه هسته اي و ايران يكي 
از امضا كنندگان آن است  
در نهايت - بايد بگوييم كه رويدادهاي هفته گذشته دلگرم كننده بود
هرچند كه تا دستيابي به يك توافق واقعي راهي طولاني در پيش است و تا
زماني كه مسايل به پايان نرسد- اين ابتكار عمل موفقيتي نخواهد داشت  
اما راه مناسب براي تغيير اين روند براي آمريكايي ها اين است كه 
اعتقاد داشته باشيم ما امتيازها و هداياي زياد و بزرگي مي دهيم و
درازي آنها چيز اندكي دريافت مي كنيم و حدس مي زنم مردم زيادي طي هفته 
ها و ماه هاي پيش رو چنين حرفي خواهند زد 

