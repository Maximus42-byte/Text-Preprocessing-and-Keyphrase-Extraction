نگاه  بي بي سي به سياست خارجي ايران در سال 1392
تهران - ايرنا - شبكه فارسي زبان بي بي سي صبح روز يكشنبه در گزارشي 
در مورد سياست خارجي ايران در سال 1392 گفت : مذاكره مستقيم با
آمريكا دربالاترين سطح و رسيدن به يك توافق اوليه هسته اي بعد از ده 
سال گفت وگو از جمله تحولات بي سابقه در اين سال بود 
به گزارش ايرنا- در گزارش بي بي سي آمده است :  مشهد- نوروز 1392 -
سخنان آيت الله علي خامنه اي گرچه مثل هرسال از موضع قدرت بود - اما
در پيچ و خم آن صداي سختي تحريم ها هم به گوش مي رسيد 
آيت الله خامنه اي : بله تحريم ها بي اثر نبود- مي خواهند خوشحالي بكنند
- بكنند- تحريم ها بالاخره اثر گذاشت - اين هم يك اشكال اساسي در خود ماست " 
چند هفته اي بود گمانه زني از گفت وگو با آمريكا در فضاي سياسي 
ايران با احتياط دهان به دهان مي شد و رهبر ايران هم موضع اش را در
همان سخنراني سنتي اول سالش اعلام كرد 
آيت الله خامنه اي : گاهي شايع مي كنند كه از طرف رهبري كساني با
آمريكايي ها مذاكره كرده اند- اين هم يك تاكتيك تبليغاتي ديگر و
دروغ محض است  
فروردين ماه در مذاكرات آلماتي 2  با حضور سعيد جليلي و كاترين 
اشتون - آخرين تلاش در دولت محمود احمدي نژاد براي پيشبرد مذاكرات هسته 
اي اما بي نتيجه - بود 
 ماشين سياست خا��جي ايران ظاهرا تا تحليف حسن روحاني رييس جمهوري جديد
متوقف شد  حسن روحاني  با وعده تنش زدايي در روابط خارجي و برداشتن 
تحريم ها سركار آمد و بعد معلوم شد كه از همان روز اول نامه نگاري ها
پشت پرده آغاز شده بود 
روحاني : آقاي اوباما نامه اي را خطاب به من نوشته اند و در آن نامه 
تبريك گفتند و برخي از مسايل مورد نظرشان را مطرح كردند من هم به آن 
نامه پاسخ دادم - از ايشان تشكر كردم و مواضع جمهوري اسلامي ايران نسبت 
به مواردي كه ايشان مطرح كرده بود و برخي موارد ديگر در پاسخ نامه مطرح كردم  
 **اولين سفر رييس جمهوري جديد به نيويورك ديدار با " بان كي مون "
دبيركل سازمان ملل متحد و تلا�� دولت جديد براي گرم كردن روابط با جهان 
بعد از هشت سال تنش  در صحن عمومي سازمان ملل بخشي از سخنراني باراك اوباما رييس جمهوري 
امريكا اميد به دولت جديد ايران بود 
اوباما :"ما از اينكه آقاي روحاني از سوي مردم ايران براي دنبال 
كردن مسير اعتدال مامور شده دلگرم شديم  "
و برنامه هسته اي ايران - ابراز اميدواري براي رسيدن به يك توافق -
عصر همان روز حسن روحاني درصحن عمومي سازمان ملل اولين سخنراني اش را
ايراد كرد تكرار موضع ايران  
روحاني : " سلاح هسته اي و كشتار جمعي هيچ جايگاهي در دكترين دفاعي 
ايران نداشته و با باورهاي بنيادين مذهبي و اخلاقي ما در تعارض است  "
اتفاق تاريخي در ر��ه رفتن حسن روحاني به فرودگاه رخ داد  اولين مكالمه 
تلفني رييس جمهوري ايران و آمريكا تماس در بالاترين سطح بعد از 35 سال 
تنش و باراك اوباما از محتواي اين مكالمه حدودا 20 دقيقه اي گفت  
اوباما : " همين آلان تلفني با آقاي روحاني از جمهوري اسلامي ايران صحبت 
كردم - با هم درمورد تلاش براي رسيدن به يك توافق در مورد پرونده 
هسته اي ايران صحبت كرديم من آنچه را كه در نيويورك گفته بودم تكرار
كردم -  با وجود آنكه بي ترديد موانعي در اين مسير وجود دارد و با
وجود آنكه موفقيت تضميني نيست من اعتقاد دارم كه ما مي توانيم به يك 
توافق جامع دست يابيم  "
گفت وگوي مستقيم مقدمه اي براي توافقي تاريخي شد  اينجا در ژنو
بامداد سوم آذرماه - بعد از ده سال مذاكره بر سر پرونده هسته اي 
ايران - سرانجام ايران و گروه 1+5 به يك توافق اوليه دست يافتند 
در جريان مذاكرات هسته اي همچنين براي اولين بار در تاريخ جمهوري اسلامي 
ايران وزيران خارجه ايران و آمريكا به طور رسمي رو در رو گفت وگوكردند  
 اما خبرگزاري آسوشيتدپرس بعد از مذاكرات - گزارشي از ماهها مذاكره 
پنهان ميان نمايندگان ايران و آمريكا منتشر كرد  براساس اين گزارش سه 
مقام عاليرتبه وزارت خارجه امريكا درعمان با مقام هاي ايران ديدار
كردند- پيشتربه هنگام سفر ناگهاني سلطان قابوس اولين مهمان خارجي حسن 
روحاني به تهران قبل ازمذاكرات ژنو- براوردهايي ازاحتمال گفت وگوهاي 
پشت پرده ميان ايران و آمريكا مطرح شده بود - اين ديدارهاي مستقيم 
ظاهرا به ماه هاي آخر رياست جمهوري محمود احمدي نژاد بازمي گشت  
 بعد از آن "محمد اسماعيل كوثري " از فرماندهان ارشد سپاه پاسداران و
نماينده مجلس اعلام كرد كه رهبر ايران ده ماه قبل از آغاز به كار دولت 
جديد- مجوز مذاكره با امريكا را صادر كرده بود 
 **دولت ايران براي بهبود روابطش با كشورهاي منطقه هم تلاش كرد 
ديدارهاي پياپي "محمد جواد ظريف " وزير امور خارجه با كشورهاي عربي 
منطقه خليج فارس تلاشي براي كاستن از تنش در روابط بود اما همزمان حمايت 
ايران از حكومت "بشار اسد" همچنان مانع آشتي با همسايگان سني مذهب شد 
روابط ايران و اروپا بعد از سالها سردي پس از سفرهاي پي در پي هيات 
هاي تجاري گرم تر شد   حسن روحاني در اجلاس داووس شركت كرد و دولت 
ايران هم ميزبان چند وزير امور خارجه كشورهاي اروپايي بود و سرانجام 
كاترين اشتون مسئول سياست خارجي اتحاديه اروپا آخرين مهمان مهم خارجي 
دولت حسن روحاني در سال 1392 بود 

