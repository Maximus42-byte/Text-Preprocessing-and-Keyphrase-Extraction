صداي  آمريكا :رايزني ها براي تاييد صلاحيت هاشمي رفسنجاني و مشايي 
تهران - تلويزيون فارسي صداي آمريكا گفت : با اعلام فهرست نهايي 
نامزدهاي انتخابات رياست جمهوري در ايران برخي به رد صلاحيت هاشمي 
رفسنجاني و مشايي از سوي  واكنش نشان داده اند و از آيت الله خامنه اي 
خواستند تا رييس مجمع تشخيص مصحلت و مشايي تاييد شود 
صداي آمريكا درگزارشي نوشت : اكبرهاشمي رفسنجاني 79 ساله همه پست ها جز رهبري و رياست 
قوه قضاييه را در جمهوري اسلامي تجربه كرده است   اما از سال 78  پس از
ظهور جريان اصلاح طلبي پر و بال قدرت مداري ش چيده شده است  
اين منبع خبري در ادامه گفت : در مجلس ششم به به رتبه سي ام رسيد و
زير رگبار انتقاد اصلاح گرايان ناگزير انصراف داد و اين پايان دوستي 
اش با جناح اصلاح طلب بود 
در انتخابات رياست جمهوري سال 84 مزه تلخ شكست را چشيد و تلخ كام گفت 
راي او را نخواندند و اين بار از يار و همراه ديرينه اش لا رهبر جمهوري 
اسلامي  -دور شد است  
صداي آمريكا در ادامه گفت : هاشمي رفسنجاني در سال 88 با اصولگرايان 
در يك اردو چادر نزد و همه دشمني آنها را به جان خريد و البته به قيمت 
زنداني شدن فرزندانش فائزه و مهدي - سر انجام روز گذشته زماني كه 
صلاحيتش براي رياست جمهوري رد شد همه براي نخستين بار پذيرفتند كه راهش 
از رهبر جمهوري اسلامي - نه دور- بلكه يكسره جدا شده است  
و اين مساله  مي تواند پايان حيات سياسي آيت الله سالخورده و رييس مجمع 
تشخيص مصلحت نظام هم باشد 
اين رسانه آمريكايي افزود: اكنون آيت الله 79 ساله به نقطه اي رسيده 
است كه به گفته رييس ستاد انتخاباتي ش حتي در پي اعتراض هم نيست  
صداي آمريكا در ادامه اين گزارش گفت : اما اسفنديار رحيم مشايي چشم 
و چراغ محمود احمدي نژاد هم رد صلاحيت شده است  
او نه روحاني است و نه از پيشينه انقلابي هاشمي  رفسنجاني برخوردار
است اما حامي اش محمود احمدي نژاد است كه مي گويد قابل پيش بيني نيست و
خود او كه گفته مظلوم واقع شده و مسئله رد صلاحيتش را تا اخر از طريق 
رهبري پيگيري خواهد كرد 
در غياب اين دو- اما هشت تن تاييد شدند و در انتخابات رياست جمهوري 
در 24 خرداد با يك ديگر مبارزه خواهند كرد 
سعيد جليلي عضو پيشين دفتر آيت الله خامنه اي ( مقام معظم رهبري ) و
مذاكره كننده ارشد اتمي كه گفته مي شود نامزد نهايي مورد حمايت رهبر
جمهوري اسلامي است  
حسن روحاني مذاكره كننده ارشد پيشين اتمي ايران كه با هاشمي رفسنجاني 
نزديك است   علي اكبر ولايتي وزير خارجه سابق و مشاور امور بين الملل 
رهبري - غلامعلي حداد عادل پدر عروس رهبر جمهوري اسلامي و رييس پيشين مجلس 
شوراي اسلامي - محمد باقر قاليباف سپاهي پيشين و فرمانده سابق نيروي 
انتظامي و شهردار كنوني تهران كه هفته گذشته متن سخنراني اش  در باره 
سركوب دانشجويان معترض در سال 78 موجي از اعتراض را به همراه داشت  
محمدرضا عارف معاون اول دوره رياست جمهوري محمد خاتمي - محسن رضايي 
فرمانده سابق سپاه پاسداران كه از سال 84 همواره نامزد بوده است  
محمد غرضي وزير نفت و وزير مخابرات پيشين كه مي گويد نه ستاد دارد و نه 
پولي براي خرج كردن اما اين هشت تن هنوز در سايه آن دو تن رد صلاحيت 
شده دست كم تا كنون حتي موفق به ايجاد موجي در پهنه خبر نشده اند 

