واکنش ایران به حملات رژیم صهیونیستی به نوار غزه/ این حملات نشان‌دهنده خوی تجاوزگر این رژیم است 
سخنگوی وزارت امور خارجه حملات نظامیان رژیم صهیونیستی به نوار غزه و کرانه باختری که منجر به شهادت و مجروح شدن تعدادی از مردم بی‌دفاع فلسطین شد را به شدت محکوم کرد.
مرضیه افخم این حملات را نشان‌دهنده خوی تجاوزگری رژیم صهیونیستی و نقض آشکار قوانین بین‌المللی دانست و افزود: جمهوری اسلامی ایران این اقدامات غیرانسانی و قدرت‌نمایی پوشالی این رژیم برای ساکنان بی‌دفاع این مناطق را شدیدا محکوم می‌کند و ضروری است دوستداران فلسطین، نهادهای بشردوستانه و مجامع حقوقی و بین‌المللی در محکومیت تجاوزات مکرر و روزانه رژیم صهیونیستی واکنش و اقدام قاطع به‌عمل آورند.
او تصریح کرد: لازم است کلیه نهادهای حقوق بشری و بین‌المللی اعمال فشار بر رژیم صهیونیستی برای توقف سریع این حملات و حمایت از مردم بی‌دفاع مورد توجه جدی قرار گیرد.

