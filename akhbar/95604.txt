ابراز نگراني  وزير خارجه انگليس از تحولات سوريه 
لندن - وزير خارجه انگليس سه شنبه شب در بيانيه اي  از تحولات اخير سوريه 
ابراز نگراني كرد و از مقامات آن كشور خواست به حق مردم براي برگزاري 
اعتراضات مسالمت آميز احترام بگذارند 
به گزارش ايرنا به نقل از وزارت خارجه انگليس ؛ ويليام هيگ گفت : من از
شنيدن گزارش هاي  مربوط به كشته و مجروح شدن تعداد ديگري از مردم سوريه در
 طول شب نگران شدم  
 وي افزود: از نيروهاي امنيتي سوريه  مي خواهم كه حداكثر خويشتنداري را از
 خود نشان دهند و مقامات آن كشور نيز به حق مردم براي برگزاري اعتراضات 
مسالمت آميز احترام بگذارند 
 وي اظهارداشت : همان گونه كه قبلا هم گفته ام دولت سوريه بايد به خواسته 
هاي مشروع مردم براي تغييرات سياسي سريعا پاسخ دهد و به سمت انجام 
اصلاحاتي كه بشدت مورد نياز است ؛ حركت كند 
 ويليام هيگ افزود: تصميم امروز دولت سوريه براي پايان دادن به حالت فوق 
العاده كه از چند دهه پيش در آن كشور برقرار بوده ؛ گامي در مسير درست مي 
باشد اما اين فقط بخشي از يك بسته اصلاحي گسترده است  
 وزيرخارجه انگليس گفت : مقامات سوري بايد بدون تاخير اقدامات بيشتري 
انجام دهند تا مردم آن كشور اطمينان حاصل كنند كه پيشرفت هاي  سياسي واقعي 
 را تجربه  مي كنند 
