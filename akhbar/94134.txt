ايران  به آزمايش بمب هسته اي زيرزميني نزديكتر شده است 
تهران ر "جرج فريدمن " در بخشي از نوشتار خود تحت عنوان محيط راهبردي 
جديد اسراييل در پايگاه "تاون هال " به موضوع هسته اي ايران پرداخت 
و نوشت : از ديدگاه ما ايراني ها به آزمايش بمب هسته اي زيرزميني 
بسيار نزديكتر هستند تا يك سلاح قابل حمل  
مشكل اسراييل اين است كه به نظر مي رسد ايران در آستانه تجديد
ساختار  راهبردي در منطقه قرار دارد  اين احساس كه ايران يك قدرت در
حال ظهور هسته اي است هم موجب تقويت موضع ايران مي شود و هم تمايل 
هر فردي را ب��اي دست زدن به اقدامي عليه آن كاهش مي دهد 
هر چند اسراييل دست به جنگ رواني عليه ايران مي زند؛ اما هنوز با
مشكلي جدي روبه رو است   هر قدر ايران موضع خود را در خاورميانه 
مستحكم مي كند و به دستيابي به سلاح هسته اي نزديكتر مي شود؛ ديگر
كشورهاي خارج از منطقه خاورميانه مجبور خواهند شد خود را با ايران 
تطبيق داده و هماهنگ كنند كه اين امر باعث آسيب پذيري اسراييل مي 
شود 
اسراييل كار زيادي در باره سوريه نمي تواند بكند اما يك حمله موفقيت 
آميز به تاسيسات هسته اي ايران مي تواند به اعتبار ايرانيان در
هنگامي آسيب وارد كند كه اسراييل بشدت به دست زدن به اقدامي در اين 
باره نياز دارد  اما در اينجا اسراييل با مشكل راهبردي خود روبه رو
مي شود 
 اسراييل ممكن است بتواند دست به حمله موثري عليه ايران بزند به ويژه 
اگر آن طور كه گمان برده مي شود كشوري مانند (جمهوري ) آذربايجان 
تاسيساتي نظير پايگاه هايي هوايي در اختيار آن قرار دهد 
با اين حال و حتي با دريافت چنين كمكي ؛ نيروي هوايي اسراييل نسبتا
كوچك است كه به اين معني خواهد بود كه قطعيتي براي موفقيت در عمليات 
خود نخواهد داشت   همچنين اسراييل نمي تواند بدون آگاهي و موفقيت آمريكا
دست به حمله بزند  زيرا آمريكايي ها با استفاده از تجهيزات فني 
اطلاعاتي از حمله اسراييل آگاه خواهند شد پنهان نمودن چنين حمله اي از
ديد آمريكايي ها و روسها دشوار خواهد بود و موجب افزايش خطر براي 
اسراييل خواهد شد 
مهمتر اينكه اسراييل نمي تواند بدون اجازه آمريكا به ايران حمله كند؛
زيرا اسراييل نمي تواند تضمين كند كه ايران تنگه هرمز را مين گذاري 
نخواهد كرد و تنها ايالات متحده مي تواند اميدوار باشد كه ايرانيان 
را از چنين اقدامي بازدارد 
آمريكا بايد با نابود كردن توانايي مين گذاري ايران پيش از دست زدن 
اسراييل به نخستين حمله ؛ درگيري را شروع كند  با توجه به وابستگي 
اسراييل به آمريكا براي اداره كردن امنيت ملي خود؛ تصميم براي حمله 
به ايران بايد بطور مشترك توسط دو كشور گرفته شود 
دست زدن اسراييل به حمله اي هماهنگ نشده تنها در صورتي امكانپذير
خواهد بود كه اسراييل مايل به ايجاد هرج و مرج اقتصادي در جهان باشد
مشكل راهبردي اسراييل اين است كه بايد راهبرد خود را با ايالات متحده 
آمريكا و هر كشوري هماهنگ كند كه آمريكا آن را براي امنيت ملي خود
اساسي مي شمارد كه براي نمونه مي توان به سعودي ها اشاره كرد 
 اما ايالات متحده داراي منافعي وراي اسراييل است ؛ بنابراين اسراييل 
هميشه با چندگانگي منافع سرپرست خود دست به گريبان است كه موجب 
محدوديت دامنه عمليات آن تا حدي مي شود كه كوچكي حجم نيروي هوايي 
اسراييل براي آن موجب مي شود 

