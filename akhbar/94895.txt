گمانه  زني راديو زمانه از احتمال انتصاب رحيم صفوي به رياست ستاد كل نيروهاي مسلح
تهران - تارنماي "راديو زمانه " بدون ارائه هيچ سند و مدركي از احتمال انتصاب "رحيم صفوي " به عنوان رييس ستاد كل نيروهاي مسلح جمهوري اسلامي ايران خبر داد 
به گزارش گروه اخبار ايران در رسانه هاي جهان - تارنماي راديو زمانه با بيان اين موضوع- مي نويسد: سرتيپ (سرلشگر) يحيي رحيم صفوي فرمانده پيشين سپاه پاسداران ايران احتمالا به عنوان رئيس جديد ستاد كل نيروهاي مسلح اين كشور منصوب مي شود 
اين منبع خبري هلندي به نقل از تارنماي "اميد" از آغاز گمانه زني هادرباره جانشيني سرلشكر "حسن فيروزآبادي " با توجه به نزديكي پايان دوران رياست وي بر ستاد كل نيروهاي مسلح خبر مي دهد- اما درباره علت چنين گمانه زني هايي هيچ دليل و مدركي ارائه نمي دهد 
شبكه خبري راديو زمانه - در اين خبر كوتاه تنها توضيح مي دهد كه رئيس ستاد كل نيروهاي مسلح ايران از سوي "آيت الله علي خامنه اي " رهبر جمهوري اسلامي تعيين و منصوب مي شود 
