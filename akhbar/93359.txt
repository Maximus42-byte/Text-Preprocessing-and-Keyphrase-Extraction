 جنتی در دیدار با رییس مشاوران پوتین: برگزاری هفته فرهنگی موجب گسترش روابط فرهنگی دو کشور می شود
 تهران - ایرنا - وزیر فرهنگ وارشاد اسلامی در دیدار با رییس مشاوران پوتین بر برگزاری سال و هفته فرهنگی ایران و روسیه تاکید کرد و گفت: هفته های فرهنگی کشورهای ایران و روسیه شرایط معرفی و آشنایی بیشتر دو ملت با فرهنگ ها و آداب و رسوم آنها را فراهم می کند.

به گزارش روز دوشنبه ایرنا به نقل از روابط عمومی و اطلاع رسانی وزارت ارشاد ، علی جنتی در دیدار با «ولادمیر ایلیچ تولستوی»، مشاور ویژه و رییس گروه مشاوران رییس جمهور روسیه از آمادگی ایران برای برگزاری هفته و سال فرهنگی برای دو کشور در سال 2016 خبر داد.

وی اظهار داشت: این اقدام و تجربه در گذشته با کشورهایی از جمله ایتالیا، آلمان و اسپانیا در قالب سال فرهنگی با هدف گسترش روابط فرهنگی بین کشورها صورت گرفته است.

جنتی با اشاره به روابط و تعاملات عمیق و مطلوب فرهنگی و سیاسی دو کشور ایران و روسیه بر بهره گیری از ظرفیت های فرهنگی دو کشور تاکید کرد.

وزیر فرهنگ و ارشاد اسلامی کشورمان همچنین پیشنهاد کرد با ساخت تندیس مشاهیر دوکشور نظیر (تولستوی ، فردوسی و ... در یکی از مکان های شهر تهران و مسکو و یا نامگذاری یکی از خیابان ها به نام برخی از بزرگان و ادیبا����، نسبت به گسترس روابط فرهنگی و ایجاد بستر مناسب برای آشنایی بیشتر دو کشور اقدام کرد.

وزیر فرهنگ و ارشاد اسلامی با اعلام آمادگی برای ترجمه و انتشار بسیاری از آثار و ادبیات کلاسیک روسیه در کشور ایران افزود: برخی از آثار ادبی کشور ایران از جمله مثنوی معنوی مولانا در کشور روسیه به زبان روسی ترجمه و قابل استفاده برای علاقه مندان آن کشور است.

وی با اشاره به فرهنگ و تمدن غنی و چند هزار ساله ایران به وجود آثار فرهنگی متعدد در شهرهای مختلف اشاره کرد و افزود: مراکز دانشگاهی، کتابخانه های بزرگ و مجهز به آثار ادبی فراوانی در کشور ما وجود دارد.

جنتی ادامه داد: کشور روسیه ب�� داشتن مراکز و موزه های فرهنگی متعدد، دارای فضاهای فرهنگی بسیاری از جمله مراکز تئاتر، سینما است و در زمینه تحولات اجتماعی و فرهنگی به ثبات خوبی دست یافته است.

وزیر فرهنگ و ارشاد اسلامی با تاکید بر لزوم حفاظت و پاسداری دو کشور از فرهنگ بومی و ملی خود اظهار داشت: امروزه غرب تلاش می کند بر فرهنگ و تمدن بسیاری از کشورها تاثیر بگذارد اما ما باید با حفظ و صیانت از فرهنگ دیرینه خود اجازه دست یازی به آنها ندهیم.

وی ضمن ابراز خرسندی از سفر مشاور ارشد رییس جمهور روسیه به کشو ایران گفت: دو کشور از نظر فرهنگی نقاط مشترک بسیاری با یکدیگر دارند که امیدوارم بتوانیم بر اسا�� آنها همکاری های فرهنگی بسیاری با هم داشته باشیم.



**تولستوی: ارتباط فرهنگی کشورهای ایران و روسیه ضروری است

در ادامه این دیدار، مشاور ویژه و رییس مشاوران رییس جمهور کشور روسیه ضمن ابراز خرسندی از حضور خود در کشورمان اظهار امیدواری کرد؛ با راه اندازی مرکز فرهنگی روسیه در ایران روابط فرهنگی دو کشور عمیق تر از گذشته شود.

وی با ابراز تاسف از روی آوری نسل جوان کشورش به فرهنگ غرب افزود: تمام تلاش ما این است تا توجه نسل جوان خود را به ادبیات و شعر بیشتر جلب کنیم.

تولستوی گفت: سیاست فرهنگی کشور روسیه تنها فعالیت در زمینه های فیلم، سینما، موزه و کتابخانه نیست بلکه س��ی دارد روح فرهنگ در جامعه را زنده نگه دارد.

وی افزود: یکی از اهداف برقراری روابط فرهنگی روسیه با سایر کشورها، گردآوری فرهنگ ها و آشنا ساختن مردم با آداب و رسوم فرهنگی آنهاست.

در این دیدار ابوذر ابراهیمی ترکمان رییس سازمان فرهنگ ارتباطات اسلامی نیز حضور داشت.
