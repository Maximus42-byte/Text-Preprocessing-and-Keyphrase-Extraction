در جمع مدیران مناطق هفتگانه آزاد تجاری، صنعتی و ویژه اقتصادی
روحانی: طرح‌های اقتصادی نمونه در مناطق آزاد کشور اجرا شود
حسن روحانی رئیس جمهوری گفت: در برخی از مناطق آزاد کشور مثل قشم که قاچاق سوخت شایع است، باید نرخ های حامل های انرژی واقعی و به ساکنان آن مناطق یارانه لازم پرداخت شود.

به گزارش گروه دریافت خبر ایسنا، حجت الاسلام والمسلمین حسن روحانی عصر دوشنبه (یازده فروردین) در نشستی با مدیران مناطق هفتگانه آزاد تجاری، صنعتی و ویژه اقتصادی در جزیره هندورابی با اشاره به اینکه مناطق آزاد می‌توانند در اجرای سیاست اقتصا�� مقاومتی پیشگام و پایگاه مناسبی برای اجرای اولیه برخی برنامه ها باشند، گفت: برخی برنامه های اقتصادی مناسب است در این مناطق اجرا شود و در صورت موفقیت به مناطق دیگر تسری داده شود.

رئیس جمهور در زمینه طرح مرحله جدید هدفمندی یارانه ها اظهار داشت: درآمد دولت از اجرای مرحله دوم هدفمندی یارانه ها، عمدتا به توسعه سلامت و امنیت غذایی افراد کم درآمد اختصاص خواهد یافت.

روحانی افزود: با اجرای این طرح ، علاوه بر رشد تولید در کشور به ارتقای سلامت و حفاظت از محیط زیست نیز توجه خواهد شد.

وی به فرمایشات مقام معظم رهبری درباره سال اقتصاد و فرهنگ با عزم ملی و مدیریت جهادی اشاره کرد و گفت: مناطق آزاد کشور می توانند در اجرای این برنامه پیشگام باشند.

اشتغال مهمترین دغدغه دولت برای رفاه مردم است

رئیس جمهور با بیان اینکه پس از مهار تورم، اشتغال مهمترین دغدغه دولت برای رفاه مردم است گفت: خوشبختانه تورم نقطه به نقطه از ۴۳ درصد در شش ماهه سال گذشته به ۱۹.۵درصد در اسفند سال ۱۳۹۲ رسید. همچنین تورم ۱۲ ماهه منتهی به اسفند گذشته نیز به ۳۲ درصد کاهش یافت که این رقم تا پایان امسال به ۲۵ درصد کاهش خواهد یافت.

روحانی در خصوص سازمان منطقه آزاد کیش تاکید کرد: توسعه گردشگری داخلی وخارجی، زمینه سازی برای گردشگری سلامت و تولید کالای فرهنگی، مهمترین اهداف پیش روی منطقه آزاد کیش است.

وی ایجاد بازار برای صنایع دستی و هنر اصیل ایرانی به گردشگران خارجی را در مناطق آزاد یکی دیگر از برنامه های این مناطق برشمرد.

رئیس جمهور از اعلام آمادگی کشور ترکیه به منظور اجرای طرح های مربوط به گردشگری مشترک با کشورمان خبرداد وگفت: گردشگران خارجی که از ترکیه بازدید می کنند می توانند ضمن سفر به کشورمان از مناطق آزاد نیز دیدار کرده و با جاذبه های گردشگری این مناطق آشنا شوند.

روحانی گفت: توسعه بندر جاسک در دریای عمان در دستور کار دولت یازدهم قراردارد و این بندر در آینده نزدیک به یکی از پایانه های صادراتی نفت تبدیل خواهد شد.

رئیس جمه��ر با اشاره به تار��خ کهن و تمدن دیرینه ایرانیان، رونق روز افزون، افزایش رفاه، آرامش عمومی و توسعه همه جانبه را برای مردم ایران آرزو و بر تلاش همه جانبه برای ظهور شایستگی در کشور تاکید کرد.

روحانی با تشریح نقش مهم دولت در سیاست های داخلی و خارجی و راهبردهای اقتصادی وفرهنگی گفت: تامین امنیت از مهمترین وظایف دولت است که معنای گسترده عالی دارد و دولت باید برای مردم احساس امنیت به ارمغان بیاورد.

حفظ امنیت اخلاقی، شغلی و اجتماعی پیش نیاز فضای پرنشاط در کشور است

رئیس جمهور با بیان اینکه حفظ امنیت اخلاقی، شغلی و اجتماعی پیش نیاز فضای پر نشاط کشور است گفت: سرمایه گذاری به همراه خود فقط پو�� و ماشین آلات نمی آورد، بلکه انتقال مهارت و فن آوری را هم در پی دارد و تحول زیرساختی ایجاد می کند.

روحانی با تاکید بر اینکه دولت در زمینه سیاست خارجی وظیفه دارد روابط سازنده میان ایران با سایر دولتها و ملتها را دنبال کند، گفت: امروز باید همه ما بر منافع، امنیت و مصالح ملی پافشاری کنیم و هیچکس نباید گروه یا جناح خود را به نام منافع ملی به ملت تحمیل کند.

وی با تاکید بر اینکه امروز ما در صحنه رقابت با جهان هستیم، خاطرنشان کرد: در دنیای امروز همه کشورها توسعه سریع را در برنامه های خود قرار داده اند و ما نیز باید با فراهم کردن شرایط و رفع موانع با شتاب پیش برویم.

رییس جمه��ر با اشاره به لزوم ایجاد نظام بانکی فعال گفت: مقررات نظام بانکی ویژه مناطق آزاد می تواند بمنظور تحقق این مهم مورد بررسی قرار گیرد.

وی در عین حال به نقش مهم فرهنگ در توسعه اقتصادی اشاره کرد و ادامه داد: فرهنگ از اقتصاد جدا نیست و توسعه متوازن و پایدار نیازمند تعامل بین این دو حوزه است.

حقوق هسته‌ای ایران بیش از هر زمان دیگر تثبیت شده است

روحانی خاطرنشان کرد: مبنای کاری این دولت تعامل سازنده با دنیاست و معتقدم تا کنون در این زمینه موفق عمل کرده ایم.

وی با اشاره به تصویب پیشنهاد ایران در سازمان ملل متحد درباره مقابله با خشونت و افراطی گری درمدت چند ماه و با اتفاق آراگفت: این موفقیت نشان دهنده جایگاه بلند ایران درجهان است و امروز ایران پرچمدار مقابله باخشونت و افراطی گری است.

رئیس جمهور با اشاره به مذاکرات ژنو گفت: در اولین قدم ملت ایران به موفقیت دست یافت و امید است در مرحله بعد نیز به پیروزی برسد. ضمن آنکه امروز حقوق هسته‌ای ایران بیش از هر زمان دیگر تثبیت شده است.

روحانی با تاکید بر اینکه امسال، سال اقتصاد و فرهنگ و مدیریت جهادی است تاکید کرد: امکان تبدیل مناطق آزاد به الگوی توسعه ایران 1404، توقع کشور را از این مناطق افزایش داده است.

وی با اشاره به برنامه ریزی ها در راستای توسعه خرمشهر �� آبادان، براجرای طرحهای توسعه ای درمن��قه اروند تاکید کرد.

