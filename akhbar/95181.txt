مشاور سابق اوباما:احتمال انعقاد توافق هسته اي جامع با ايران بعيد است 
"دنيس راس " مشاور ويژه سابق دولت اوباما در مقاله اي 
به تشريح انتظارات متقابل آمريكا و ايران در توافق هسته اي جامع 
پرداخت و نوشت : تقاضاهاي طرفين مذاكره شامل عقب گردهايي است كه 
انعقاد توافق نهايي را در قياس با توافق موقت به مراتب دشوارتر مي 
سازد 
راس در اين نوشتار كه در نشريه آمريكايي "فارين پاليسي " منتشر شد-
نوشته است : سرانجام دوره شش ماهه توافق هسته اي قدرت هاي بزرك جهان 
با ايران آغاز شد- اما هيچ كس نسبت به اين موضوع چندان خوشبين نيست  
"باراك اوباما" رئيس جمهوري آمريكا احتمال منتهي شدن توافق هسته اي 
موقت به انعقاد توافقي جامع براي حصول اطمينان از اين كه ايران به 
سلاح هسته اي دست نخواهد يافت را كمتر از 50 درصدپيش بيني كرده است  
"عباس عراقچي " معاون وزير خارجه ايران حتي معتقد است اين برآورد
بالايي است و تصريح مي كند كه هيچ يك از شروطي كه جمهوري اسلامي 
پذيرفته است - غيرقابل بازگشت نيست   در واقع - او به اين نكته اشاره 
دارد كه ايران مي تواند گام هايي كه تاكنون برداشته - از جمله تعليق 
غني سازي اورانيوم 20 درصد را به عقب بازگرداند  در اين ميان - دولت 
آمريكا مي گويد ��ين توافق اوليه - ايران را از لغو محدود تحريم ها
برخوردار مي سازد و در حالي كه معماري كلي تحريم ها همچنان دست نخورده 
باقي مي ماند- در صورت تخلف ايران از مفاد توافق مذكور و يا به نتيجه 
نرسيدن مذاكرات مربوط به توافق نهايي - آمريكا مي تواند به سرعت فشار
را بر جمهوري اسلامي افزايش دهد  اما چرا طرفين تا اين حد بدبين هستند؟
و چه چيز مي تواند احتمال رسيدن به توافقي دائمي را افزايش دهد؟
راس در پاسخ به اين پرسش نوشت : رسيدن به توافقي جامع دشوار خواهد
بود زيرا از اساس اين موضوع به بازگرداندن اوضاع به قبل مربوط مي 
شود  توافق موقت كه به طور رسمي "طرح اقدام مشترك " ناميده مي شود-
"م��دوديت در ازاي محدوديت " است   ايران برنامه هسته ايش را محدود مي 
سازد بدين معنا كه بر تعداد سانتريفيوژها و يا مقدار كلي اورانيوم غني 
شده 5 درصد افزوده نشود - هر چند تهران ملزم خواهد شد كه ذخاير
اورانيوم 20 درصد خود را به صفر كاهش دهد 
طرف ايراني اجازه خواهد داشت سانتريفيوژهاي جديد براي جايگزين كردن 
موارد آسيب ديده و از كار افتاده توليد كند و حتي مي تواند به تحقيقات 
در زمينه سانتريفيوژهاي پيشرفته و كارآمدتر ادامه دهد  در ازاي 
اقدامات ايران - آمريكا وعده داده است تحريم جديدي طي دوره شش ماهه 
تصويب نكند اما تحريم هاي مربوط به بخش هاي پتروشيمي - مبادلات فلزات 
گرانبها و خودروسازي ايران را آزاد و امكان دسترسي تهران به 4 ميليارد
و 200 ميليون دلار از دارايي هاي مسدود شده اش را فراهم سازد 
دستيابي به توافقي در زمينه محدوديت در ازاي محدوديت آسان نبود اما به 
مراتب از عقب گرد در ازاي عقب گرد آسان تر است و مذاكرات كنوني در
كل به اين مسئله مربوط مي شود  آيا آمريكا و هم پيمانانش مي توانند
ايران را به عقب گرداندن برنامه هسته اي و زيرساخت هايش در ازاي به 
عقب بردن فشار تحريم هاي سنگين بانكي - تجاري - حمل و نقل و بيمه وادار
سازد؟
نويسنده به عنوان مشاور انديشكده "سياست خاور نزديك واشنگتن " افزود:
در حرف شايد اين كار شدني باشد  موضع آمريكا ژ و شركاي و��شنگتن دراين 
مذاكرات موسوم به گروه پنج به علاوه يك ژ اين است كه ايران مي تواند
تا زماني كه امكان ورود به مرحله غيرقابل بازگشت در راستاي توانمندي 
هاي هسته اي ر تسليحاتي برايش وجود نداشته باشد- از انرژي صلح آميز
هسته اي برخوردار شود  از طرف ديگر ايران تاكيد دارد برنامه هسته 
ايش صرفا اهداف صلح آميز را دنبال مي كند و به دنبال توليد سلاح هسته 
اي نيست   "حسن روحاني " رئيس جمهوري اين كشور از آمادگي براي اتخاذ
تدابير شفاف سازي به منظور اطمينان دادن به جامعه جهاني درباره نيات 
و مقاصد جمهوري اسلامي سخن گفته است   با اين حال و با توجه به بي 
اعتمادي ريشه دار و گستردگي برنامه هسته اي ايران - آنچه در حرف شدني 
به نظر مي رسد- در عمل آسان نمي نمايد 
مشاور ويژه سابق دولت اوباما در ادامه اين مقاله مي نويسد: ايران 
هنوز به سوالات آژانس بين المللي انرژي اتمي درباره "ابعاد نظامي 
احتمالي " برنامه هسته ايش - از جمله ماشه هاي هسته اي - پاسخ نداده است  
علاوه بر اين جمهوري اسلامي در حدود 20 هزار سانتريفيوژ توليد و
اورانيوم غني شده كافي براي توليد 5 تا 6 بمب هسته اي جمع آوري كرده 
است   افزون بر اين يك مورد مظنون ديگر نيز وجود دارد كه عبارت است 
از زيرساخت هاي هسته اي شامل رآكتور آب سنگين كه در توليد برق كاربرد
ندارد- اما براي توليد پلوتونيوم لازم براي ساخت سل��ح هاي هسته اي چرا
 در شرايطي كه ايران زيرساخت هاي هسته ايش را جزئي از غرور و استقلال 
خود مي داند ژ و تقاضاهاي بين المللي مستلزم ناديده گرفتن اين مسائل 
است ژ مي توان تصور كرد كه ايران در مقابل به عقب بازگرداندن برنامه 
هسته ايش مقاومت خواهد كرد  از طرف ديگر- به عقب بازگرداندن گسترده 
تحريم هايي كه ايران خواهانش است - بدون كاهش زيرساخت هاي هسته اي 
امكان پذير نيست   هر چند دولت اوباما بر خلاف برخي اعضاي كنگره -
تقاضاي غني سازي صفر و اوراق كردن كامل تاسيسات غني سازي ايران را
مطرح نكرده است - اما واشنگتن حاضر نيست ايران را به عنوان كشوري كه 
در آستانه هسته اي شدن قرار گرفته است - بپذيرد  به عبارت ديگر-
نبايد زيرساخت هاي هسته اي پيشرفته در اختيار ايران قرار داشته باشد
تا هرگاه كه تصميم گرفت وارد مرحله غيرقابل بازگشت در توليد سلاح هسته 
اي شود 
در ادامه اين مقاله آمده است : سوال ديگري كه مطرح به ميزان اين عقب 
گردها مربوط مي شود  اوباما به صراحت گفته است ايران نمي تواند
تاسيسات غني سازي فردو و يا رآكتور آب سنگين را داشته باشد  علاوه بر
اين - بايد تعداد سانتريفيوژهايش را كاهش دهد ژ هرچند درباره تعداد آن 
ها رقمي را اعلام نكرده است   من در زمره كساني هستم كه معتقد است 
آمريكا مي تواند برنامه غني سازي محدود ايران را بپذيرد- اما به نظر
من تعداد سانتريفيوژها بايد اندك باشد- قطعا كمتر از 10 درصد تعداد
كنوني آن ها - كه قريب به 20 هزار دستگاه است   افزون بر اين - اين 
تعداد نمي تواند شامل سانتريفيوژهاي نسل بعدي كه ايران هم اكنون در
حال ساختشان است - باشد  مورد ديگر اين است كه ذخاير اورانيوم غني شده 
ايران در خاكش بايد كمتر از مقدار لازم براي ساخت يك بمب باشد  همه اين 
مسائل به كام ايران تلخ و ناخوشايند خواهد بود 
راس در پايان مي افزايد: در حقيقت اظهارات "آيت الله علي خامنه اي "
رهبر عالي ايران - روحاني رئيس جمهوري و "جواد ظريف " وزير خارجه وي حاوي 
كوچكترين نشانه اي نيست كه گوياي اعتقاد آن ها به لزوم تقليل برنامه 
هسته ا�� شان در راستاي اين محورها باشد  بي ترديد مفهوم موارد ذكر
شده در حال حاضر امكان باقي ماندن ايران در آستانه تبديل شدن به يك 
دولت هسته اي - كه به اعتقاد بسياري ناظران از جمله خود من - تا امروز
هدف جمهوري اسلامي بوده است - را فراهم نمي كند 

