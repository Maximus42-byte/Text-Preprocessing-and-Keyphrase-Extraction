کاخ سفيد: اوباما به روحاني گفته است به دنبال راهي براي حل موضوع هسته‌اي ايران است
کاخ سفيد امروز اعلام کرد رئيس‌جمهور آمريکا در مکاتبه با همتاي ايراني‌‌اش به وي اعلام کرده است که به دنبال راه‌حلي ديپلماتيک براي موضوع هسته‌اي ايران است.
 به گزارش خبرگزاري رويترز، کاخ سفيد روز چهارشنبه اعلام کرد «باراک اوباما» رئيس‌جمهور آمريکا در مکاتبه خود با «حسن روحاني» همتاي ايراني‌اش، به وي اعلام کرده است که آمريکا آماده است موضوع هسته‌اي ايران را به نحوي حل کند که تهران بتواند ثابت کند که به دنبال ساخت تسليحات اتمي نيست.
«جي کارني» سخنگوي کاخ سفيد در جمع خبرنگاران گفت: رئيس‌جمهور در نامه‌اش اعلام کرده است که آمريکا آماده است موضوع هسته‌اي را به نحوي حل کند که ايران بتواند ثابت کند که برنامه هسته‌اي را صرفا با اهداف صلح‌آميز پيگيري مي‌کند.
وي افزود: اين نامه همچنين بر ضرورت پاسخگويي فوري در اين رابطه تاکيد کرده است، چراکه همانگونه که بارها گفته‌ايم، هرچند پنجره ديپلماسي باز است، اما اين پنجره براي هميشه باز نمي‌ماند.
رئيس‌جمهور آمريکا روز سه‌شنبه هم گفته بود قصد دارد عزم روحاني براي مذاکره در مورد پرونده هسته‌اي را بيازمايد. وي با تاکيد بر وجود فرصت براي ديپلماسي، نسبت به استفاده از اين فرصت ابراز اميدواري کرده بود.
