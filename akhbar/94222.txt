تارنماي  صهيونيستي يديعوت آحارونوت :سفر هيئت ايراني به نيويورك تهاجمي ديپلماتيك بود
 تهران - تارنماي صهيونيستي "يديعوت آحارونوت " روز سه شنبه در گزارشي با
اشاره به سفر هيات ديپلماتيك ايران به نيويورك - آن را تهاجمي 
ديپلماتيك برشمرد 
در اين گزارش آمده است : تهاجم ديپلماتيك ايران در نيويورك بدون شك 
موثر و موفقيت آميز بود  حسن روحاني رييس جمهوري و محمد جواد ظريف 
وزير امور خارجه ي ايران كاري بزرك در مجمع عمومي سازمان ملل و در
زمان ظاهر شدن در برابر رسانه هاي خبري آمريكا انجام دادند 
طبيعي است كه رهبران غربي با گرمي از هيات ايراني استقبال كردند- اما
آنچه اهميت دارد اين است كه تاكنون نشانه اي از تمايل غرب براي كاهش 
تحريم هاي اقتصادي ايران وجود ندارد  همچنين هيچ نشانه اي دال بر امتياز
دهي غرب به روحانيون ايران درباره ادامه ي غني سازي در ايران مشاهده 
نشده است  
سياست هاي تعديل شده اوباما و همتايان اروپايي وي درباره  روحاني و
ظريف ممكن است به گوش اسرائيل خوشايند نباشد: اما فعلا دليلي ندارد كه 
اين موارد را نشانه اي از ضعف بدانيم يا اينكه تصور كنيم غرب بسيار
ساده لوح است و به سادگي گمراه مي شود 
رهبران غربي تلاش دارند به اين حقيقت پي ببرند كه آيا ايران چرخشي 
واقعي در سياست هسته اي خود صورت داده است و در صورت امكان از اين 
چرخش براي دستيابي به توافقي درباره برنامه نظامي هسته اي ايران 
استفاده كنند  هدف از اين تمجيدها همچنين تقويت روحاني از لحاظ سياسي در
داخل و نيز دادن فضاي بيشتري به وي براي مانور دادن و انعطاف در
مذاكرات است  
يديعوت آحارونوت مدعي شد كه راهبرد جديد ايران به اين علت اتخاذ شده 
است كه روحاني و شخص (آيت الله ) خامنه اي به شدت نيازمند كاهش تحريم ها
هستند 
بسياري از رويدادها در ايران بيانگر اين موضوع است كه تحريم ها بسيار
بيش از آنچه قبلا در غرب تصور مي شد به مردم ايران آسيب زده است   تحريم 
ها همچنين ثبات حكومت ايران را تهديد مي كند  به اين دليل روحاني 
انتخاب شد و اين دليل تمايل ( آيت الله ) خامنه اي به در پيش گرفتن 
سياست "نرمش قهرمانانه " در خصوص برنامه هسته اي ايران است  
( آيت الله ) خامنه اي مشاهده كرد بيشتر مردم ايران به اميد اينكه 
روحاني فشارها را از روي مردم بردارد به وي راي دادند 
(آيت الله ) خامنه اي به اين علت از روحاني حمايت مي كند كه نگران آغاز
شورش ها به شيوه بهار عربي بر ضد حكومت است   مخالفان با هرگونه امتياز
دهي به غرب - روحانيون محافظه كار بركنار شده از سمت هاي مهم در حكومت 
و نيز اعضاي ارشد سپاه پاسداران هستند كه تحريم ها - رفاه شخصي آنها را
تهديد نمي كند 
هنوز درباره قضاوت در اين باره كه آيا ايراني ها واقعا مايل به 
پذيرش درخواست هاي غرب هستند يا خير- هنوز دشوار است   اين مسئله 
زماني مشخص مي شود كه نمايندگان 1+5 در ژنو تشكيل جلسه دهند 
اگر ايران و غرب درباره اقدامات متقابل اعتماد ساز مانند اجازه يافتن 
بازرسان آژانس براي بازديد از مركز نظامي پارچين توافق كنند- اين 
موضوع ممكن است زودتر  مشخص شود 
بر اساس اعلام نهادهاي اطلاعاتي غرب - ايراني ها در اين مركز نظامي 
آزمايش هايي براي ساخت بمب هسته اي اجرا كرده اند  آمريكايي ها به 
ياد دارند كه روحاني قبلا يك بار برنامه هسته اي نظامي ايران را
متوقف كرده بود و معتقدند وي بار ديگر مي تواند اين كار را انجام 
دهد  تماس تلفني روحاني و اوباما و نيز هدف از اشاره اوباما به فتواي 
( آيت الله ) خامنه اي درباره ممنوعيت دستيابي ايران به سلاح هاي هسته 
اي  - بوجود آوردن فضاي عمومي راحت تر براي روحاني در ايران است  
اين موضع اوباما و اروپا در قبال تهران و استقبال گرم از هيات ايراني 
در نيويورك - به ايراني ها از ( آيت الله ) خامنه اي گرفته تا مردم 
عادي اين كشور نشان خواهد داد آمريكا و اروپا به آنها احترام مي 
گذارند و آنها را شركايي يكسان براي رهبري جهان مي دانند و به دنبال 
تحقير يا شكست ايران نيستند  غرب مي خواهد اين موضوع را به ايراني ها
بفهماند كه تعامل در برنامه  هسته اي نه تنها موجب كاهش فشارهاي 
اقتصادي خواهد شد- بلكه موقعيت قدرتي جهاني همراه با توانايي هاي 
هسته اي غير نظامي در اختيار تهران قرار مي دهد 
در ادامه  اين گزارش تارنماي صهيونيستي آمده است : علاوه بر پرونده ي 
هسته اي ايران - سوريه نيز يكي از موضوعات مورد بحت ميان ايران و غرب 
است   قطعنامه شوراي امنيت سازمان ملل در مورد برچيدن سلاح هاي 
شيميايي سوريه در برگيرنده تهديد نظامي اسد در صورت تبعيت نكردن وي 
نيست - آمادگي ها براي برگزاري كنفرانس ژنو دو و دستيابي به راه حلي 
ديپلماتيك در خصوص جنك داخلي سوريه با شركت نمايندگان اسد - همگي فرصت 
بيشتري به اسد مي دهند 
البته همه  اينها به نفع اهداف راهبردي ايران شريك سوريه هستند  فرد
بايد كور باشد تا ارتباطي را كه آمريكايي ها بين برنامه هسته اي 
ايران - فلسطين و نيز نطنز و دمشق برقرار كرده اند- نبيند 
اما اين موضوع را نيز نبايد فراموش كنيم كه ساعت فن آوري ايران با
سرعتي دو برابر در حال كار كردن است   هر روز در ايران تعداد بيشتري از
دستگاههاي سانتريفوژ عملياتي مي شوند و اورانيوم را غني مي كنند  در
حالي كه رآكتور آب سنگين اراك در حال تكميل شده است - مقادير بيشتري 
اورانيوم با غني شدگي پايين يا متوسط در انبارهاي نطنز و فوردو بر روي 
هم انباشته مي شود  اگر جلوي اين روندها گرفته نشود يا كند نشوند -
ايران در نيمه نخست سال 2014 به كشوري در آستانه دستيابي به توانايي 
هسته اي نظامي تبديل مي شود  به اين علت است كه غرب علاقمند به 
دستيابي به توافقي است كه پيش از تصميم نتانياهو به اجراي حمله -
جلوي برنامه هسته اي نظامي ايران را بگيرد زيرا بر خلاف افراد زيادي 
در اسرائيل - غرب تهديدات غير مستقيم نظامي نتانياهو را جدي مي گيرد 

