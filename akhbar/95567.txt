اوباما: پادمان‌های نظارتی اطلاعاتی گسترش می‌یابند 
باراک اوباما در گفت‌وگو با شبکه خبری سی‌ان‌ان عنوان کرد برای اطمینان از اینکه از اقدامات نظارتی آمریکا سوء استفاده نمی‌شود باید همراه با پیشرفت فناوری، پادمان‌های نظارتی نیز گسترش یابد. 
به گزارش خبرگزاری رویترز، پس از افشاگری ادوارد اسنودن، مقاطعه کار سابق آژانس امنیت ملی آمریکا از جاسوسی اطلاعاتی این آژانس، دولت باراک اوباما، رئیس جمهوری آمریکا هدف حملات و اعتراضات مختلف قرار گرفته است. 
اوباما تاکید کرد که از این برنامه برای جاسوسی از آمریکایی‌ها استفاده نشده است. 
اما طبق اسنادی که هفته گذشته منتشر شدند، آژانس امنیت ملی آمریکا احتمالا به صورت "غیرعمدی" حدود 56 هزار ایمیل شهروندان آمریکایی را سالانه از 2008 تا 2011 جمع آوری کرده است! بر این اساس یک دادگاه محرمانه آمریکایی اعلام کرد که احتمالا این اقدام قانون آمریکا را نقض کرده است. 
اوباما ادعا کرد که کشف این اشتباهات و خواسته‌ دادگاه مبنی بر گسترش پادمان‌ها نشان دهنده عملکرد مناسب سیستم نظارتی است. 
وی همچنین تصریح کرد که برای افزایش اعتماد عمومی، باید پادمان‌های نظارتی افزایش یابند. 
رئیس جمهوری آمریکا این سئوال را مطرح کرد: آیا در آینده برخی از سیستم‌ها مانند یک اسلحه آماده به کار برای سوء استفاده افراد خواهند بود یا خیر. 
اوباما در عین حال مدعی شد که اطمینان دارد آژانس امنیت ملی آمریکا از اختیاراتش سوء استفاده نکرده است
