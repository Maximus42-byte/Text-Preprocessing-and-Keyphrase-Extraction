دیدار وزیرخارجه آلمان با دو نامزد انتخابات افغانستان/تاکید اشتاین مایر بر توافق هر چه زودتر کاندیدا
دیدار وزیرخارجه آلمان با دو نامزد انتخابات افغانستان/تاکید اشتاین مایر بر توافق هر چه زودتر کاندیدا
فرانک والتر شتاینمایر، وزیر خارجه آلمان در سفری به کابل با عبدالله عبدالله و اشرف غنی احمد زی، دو نامزد ریاست جمهوری کشور دیدار کرده است.
او در این دیدارها از دو نامزد ریاست جمهوری خواسته که هر چه زودتر به توافق برسند و دولت وحدت ملی را تشکیل دهند.
وزیر خارجه آلمان در حالی از دو نامزد خواستار رسیدن به توافق شده که کمیته هشت نفره متشکل از نمایندگان دو نامزد ریاست جمهوری به رایزنی ها در مورد حل مشکلات پایان داده است.
به گزارش شفقنا افغانستان به نقل از بخدی،سخنگوی دو ستاد انتخاباتی گفتند که در چند مورد اختلافی به راه حل رسیدند اما در مورد صلاحیت های رییس جمهوری دو نامزد بحث و گفت و گو خواهند کرد.
سخنگویان این دو ستاد می گویند که قرار است دو نامزد ریاست جمهوری امروز با یکدیگر دیدار کنند و در مورد صلاحیت های رییس اجرایی حکومت آینده به توافق برسند.
با این حال تا کنون مشخص نشده که دو نامزد با هم دیدار کرده اند یا خیر اما رییس جمهور کرزی نیز در دیدار اخیر خود با این نامزدان، از آنان خواسته بود که از هر توافقی که بین آنان صورت می گیرد حمایت خواهد کرد.
وزیر خارجه آلمان با وزیر خارجه افغانستان نیز دیداری داشته و قرار است با رییس جمهور کرزی نیز گفت و گو کند.
