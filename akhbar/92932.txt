مقام روس: تحریم‌های اروپا مشکلی برای صادرات تسلیحاتی روسیه ایجاد نمی‌کند
یک مقام روسی با اعلام اینکه کشورش مشتریان خود در فروش تسلیحات را دارد گفت که تحریم‌های اتحادیه اروپا تاثیر چندانی بر معاملات تسلیحاتی این کشور نخواهد داشت.
خبرگزاری فارس: مقام روس: تحریم‌های اروپا مشکلی برای صادرات تسلیحاتی روسیه ایجاد نمی‌کند
به گزارش خبرگزاری فارس به نقل از «نووستی»، «سرگئی گوریسلاوسکی»  معاون یکی از شرکت‌های تسلیحاتی روسیه گفت که تحریم‌های اتحادیه اروپا، مشکل چندانی برای صادرات تسلیحاتی روسیه ایجاد نخواهد کرد.
وی گفت: «اروپا بیشتر از آن وابسته به انرژی روسیه است که بخواهد علیه بخش گازی این کشور تحریم وضع کند. از دید مسکو این تحریم‌ها نامشروع است.»
این مقام روس همچنین گفت: « با توجه به اینکه ما در واردات مواردی را جایگزین کرده‌ایم بنابر این انتظار نمی‌رود که این تحریم‌ها اثر خاصی بر روی ما داشته باشد. همچنین خریداران خارجی نوعی از سلاح و تجهیزات را استفاده می‌کنند که ساخت روسیه باشد به این دلیل این تحریم‌ها اثری بر روی ما نخواهد داشت.»
اتحادیه اروپا امروز اعلام کرد که دور جدید از تحریم‌ها علیه روسیه را اجرایی می‌کند. این تحریم ها بخش انرژی و دفاعی روسیه را هدف قرار داده است.
