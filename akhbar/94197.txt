وزيرخارجه  آلمان : تحريم هاي ايران تا رسيدن به نتايج ملموس ادامه دارد
برلين -  وزير امور خارجه آلمان از آغاز مذاكرات هسته اي غرب و ايران استقبال كرد اما گفت كه تا دستيابي به نتايج ملموس در مذاكرات آتي ؛تحريم هاي اقتصادي ايران ادامه خواهد يافت  
به گزارش ايرنا به نقل از خبرگزاري آلماني "د پ آ"؛ "گيدو وستورله "عصر يكشنبه طي سخناني درخصوص مذاكرات هسته اي غرب و ايران دراستانبول ؛ افزود: مسلح شدن ايران به سلاح اتمي قابل قبول نيست و در
مذاكرات بايد در اين زمينه اطمينان حاصل شود 
وي در ادامه افزود: همچنان بر اين اعتقاد هستم كه رسيدن به يك راه حل ديپلماتيك براي حل موضوع مهم و حساس هسته اي ايران امكان پذيراست اما اين بايد در چارچوب مذاكرات هسته اي كه بسيار سخت و پيچيده هم خواهد بود؛ حاصل شود 
وستروله در عين حال مذاكرات استانبول را سرآغاز خوبي براي از سرگيري گفت و گو هاي سازنده و محتوايي خواند و افزود: مهم اين است كه دردور بعدي مذاكرات ؛ شاهد پيشرفت در گفت و گوهاي محتوايي و جدي دو طرف باشيم  و آلمان براي اين گونه مذاكرات آماده است  
وزيرامورخارجه آلمان روز يكشنبه همچنين در گفت و گويي با روزنامه هندلزبلات ؛ خاطرنشان كرد: آلمان هميشه خواهان حل مناقشه اتمي ايران ازراه سياسي و ديپلماتيك بوده است  
وستروله تاكيد كرد: هر كسي بايد به اين موضوع واقف باشد كه وضعيت ؛بسيار حساس و جدي است و فقط از طريق كوشش هاي جدي سياسي و بدون بازي تاكتيكي مي توان اين وضعيت خطرناك را خنثي كرد 
