تاكيد گروه حوثي بر ادامه مذاكرات براي حل بحران يمن
  
به دنبال موافقت رئيس جمهوري يمن با استعفاي دولت كنوني و تشكيل دولت جديد گروه حوثي‌مخالفت خود را با طرح رياست جمهوري يمن براي حل بحران در كشور اعلام كرد.
به گزارش ايسنا، به نقل از شبكه خبري اسكاي نيوز عربي، گروه حوثي‌مخالفت خود را با طرح رياست جمهوري يمن براي حل بحران كشور كه براساس آن دولت كنوني بركنار و دولت جديد ظرف يك هفته تشكيل مي‌شود و همچنين كاهش قيمت فرآورده‌هاي نفتي اعلام كرد.محمد عبدالسلام، سخنگوي گروه حوثي‌اعلام كرد: مسائلي كه در اين طرح مطرح شده خواسته‌هاي ما را محقق نمي‌كند. براي همين ما با اين طرح مخالفيم و همچنان بر دولت فشار مي‌آوريم و هيچ گاه تسليم نمي‌شويم اما درهاي مذاكرات را نخواهيم بست.رئيس جمهوري يمن در ديدار گسترده ملي روز گذشته دولت كنوني را بركنار كرد و قرار است قيمت فرآورده‌هاي نفتي را كاهش بدهد تا بحران كشور پايان يابد.همچنين خبرگزاري يمن (سبأ) به نقل از عبدربه منصور هادي، رئيس جمهوري يمن اعلام كرد: ما در حال حاضر در شرايط سختي به سر مي‌بريم و بين دو راهي قرار داريم كه بايد يكي از آن‌ها را انتخاب كنيم.از سوي ديگر، فارس السقاف، مشاور سياسي رئيس جمهوري يمن اعلام كرد: حوثي‌ها با اقدامي كه برخوردي عجولانه و بي‌رحمانه است به طرح ما واكنش نشان دادند و اين طرح را مورد بررسي قرار ندادند.وي گفت: اين نشان مي‌دهد كه حوثي‌ها اهداف ديگري دارند و مي‌خواهند از خواسته‌هاي خود به عنوان بهانه‌اي براي تحقق اهداف ديگر استفاده كنند.در همين راستا عبدالملك حوثي، رهبر گروه حوثي‌در پيامي از تمامي يمني‌ها خواست تا ديروز (چهارشنبه) در ميدان التغيير در مركز صنعا تجمع كرده و همچنان تا سرنگوني دولت و لغو تصميم افزايش قيمت فرآورده‌هاي نفتي و اجراي نتايج مذاكرات ملي همچنان پايدار باشند. 
