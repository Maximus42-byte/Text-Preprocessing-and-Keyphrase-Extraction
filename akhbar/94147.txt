فرمانده سابق نظاميان آمريکايي در خاورميانه:ارتش آمريکا و اسرائيل از پس برنامه هسته اي ايران بر نمي آيند
يک ژنرال آمريکايي گفت اسرائيل در نهايت به طور يکجانبه، به ايران حمله نظامي خواهد کرد.
به گزارش روزنامه اسرائيلي معاريو، جيمز ماتيس ژنرال آمريکايي که دو ماه پيش مسؤوليت خود را به عنوان فرمانده ارتش نظاميان آمريکايي در منطقه خاورميانه (سنت کام) به پايان برد گفت: کشورهاي غربي نمي توانند برنامه هسته اي ايران را متوقف کنند اما از طريق حمله نظامي، مي توان فعاليت هسته اي ايران را به تاخير انداخت.
وي پيش بيني کرد اسرائيل در نهايت به صورت يکجانبه به ايران حمله خواهد کرد.
ماتيس اين سخنان را در کنفرانس امنيتي در مرکز اسفان مطرح کرد و گفت: ارتش هاي اسرائيل و آمريکا نمي توانند به طور کامل تاسيسات هسته اي ايران را نابود کنند اما مي توان اين برنامه هسته اي را به طور موقت تعطيل کرد.
وي افزود: من از راه حل نظامي براي مسئله هسته اي ايران حمايت نمي کنم بلکه بايد اين تهديد به حمله نظامي، باقي بماند تا بتوان به راه حل ديپلماتيک براي مسئله هسته اي ايران دست يافت.
مايتس ادامه داد: حمله نظامي به تاسيسات هسته اي ايران، مي تواند برنامه اتمي اين کشور را به مدت 6 ماه يا يک و نيم سال به تاخير بياندازد. اين مدت زماني است که ارتش مي تواند به ديپلمات ها بدهد تا عليه برنامه هسته اي ايران فعاليت کنند. ما نيازمند راه حل ديپلماتيک براي پايان دهي نهايي و کامل پرونده هسته اي ايران هستيم.
