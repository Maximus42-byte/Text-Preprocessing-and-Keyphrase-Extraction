معاون اجرایی سپاه قدس گیلان: طرح رابطه با آمریکا عملیات روانی دشمن است
خبرگزاری فارس: معاون اجرایی سپاه قدس گیلان درباره شایعه رابطه با آمریکا گفت: طرح این رابطه یک عملیات روانی گسترده از سوی دشمن است.
خبرگزاری فارس: طرح رابطه با آمریکا عملیات روانی دشمن است

به گزارش خبرگزاری فارس از رشت، عباس بایرامی در مراسم اختتامیه حرکت‌های جهادی بسیج دانشجویی گیلان در تالار حکمت دانشگاه گیلان، با گرامیداشت یوم‌الله 13 آبان و روز مبارزه با استکبار جهانی، اظهار کرد: تسخیر لانه جاسوسی آمریکا توسط دانشجویان نقطه عطفی در تاریخ ا��قلاب اسلامی بود.

وی با اشاره به ویژگی‌های یک مجاهد فی‌سبیل‌الله، گفت: اکنون باید از خود بپرسیم که در چه شرایطی قرار داریم و به نگاهی درست نسبت به شرایط کنونی برسیم.

این مسئول با بیان اینکه اکنون به صورت واقعی در معرکه جنگ اقتصادی قرار داریم، افزود: امروزه با هجمه شدیدی از طرف دشمنان مواجه هستیم.

وی، صدور دستور جهاد را از وظایف ولی‌فقیه زمان دانست و بیان کرد: مقام معظم رهبری در سال گذشته به طور رسمی دستور جهاد در عرصه‌های مختلف را صادر کردند.

بایرامی با تصریح بر اینکه ‌اکنون در میانه میدان جنگ با دشمنان هستیم، گفت: جهاد اقتصادی مانند جنگ نظامی و فیزیکی نی��ت که دشمن مقابل انسان باشد و جهاد اقتصادی دارای پیچیدگی‌های خاصی است.

وی با اشاره به اینکه دشمن به طور علنی اعلام جنگ کرده است، یادآور شد: حتی در دوران دفاع مقدس نیز آمریکا اینگونه بی‌پروا سخن نمی‌گفت.

معاون اجرایی سپاه قدس گیلان با اشاره به بیانات مقام معظم رهبری در سفر ایشان به استان خراسان جنوبی، گفت: در این سفر مقام معظم رهبری سخنان مهمی را مطرح کردند که باید تمام مسئولان به آن توجه کنند.

وی شش ماه نخست سال 91 را اوج زمان شایعه درباره رابطه با آمریکا دانست و اذعان کرد: این یک عملیات روانی گسترده از سوی دشمن است.

بایرامی، دانشجویان بسیجی را مؤذن‌های جامعه خواند و گفت: ا��ر مؤذن اذان نگوید ممکن است نماز جامعه قضا شود.

وی با بیان اینکه در جهاد اقتصادی باید نگاه‌ها جهادگونه باشد، خاطرنشان کرد: همه باید به این باور برسیم که در یک جنگ اقتصادی واقعی با دشمنان انقلاب اسلامی هستیم.

این مسئول یادآور شد: اگر از این گذر تاریخی عبور کنیم می‌توانیم استکبار را زیر پا بگذاریم و سنگرهای کلیدی جهان را فتح کنیم.


