«ترکیه به شبه‌ نظامیان در سوریه موشک‌های ضد تانک داد»
به گزارش یک روزنامه محلی،سازمان اطلاعات ملی ترکیه(MIT) موشک‌های ضد تانک ساخت امریکا را در اختیار شبه‌نظامیان مورد حمایت خارج در سوریه قرار داده است.

روزنامه ایدنلیک  Aydinlik ترکیه  در گزارشی اعلام کرد سلیم ادریس، فرمانده سابق به اصطلاح ارتش آزاد سوریه در زمینه انتقال موشک‌های ضد تانک TOW از ترکیه برای شبه نظامیان در سوریه به عنوان واسطه عمل کرده است.

بنابر این گزارش، حدود ده شبه نظامی در زمینه نحوه استفاده از این تسلیحات در ترکیه آموزش دیده‌اند.

بنابر گزارش‌ها، تصمیم برای انتقال این موشک‌ها پس از ملاقات ادریس و سناتور جمهوریخواه جان مک کین در سال گذشته میلادی، اتخاذ شد.

شبه نظامیانی که علیه دولت سوریه مبارزه می‌کنند همچنین به دنبال سربازگیری شبه نظامیان جدید در شهر استانبول ترکیه هستند.

عمران الزعبی، وزیر اطلاع‌رسانی سوریه در( ۱۰ فروردین، ۳۰ مارس) گفت دولت ترکیه روند ورود شبه نظامیان خارجی را به شهر مسیحی‌نشین «کسب» واقع در شمال غرب سوریه در نزدیکی مرز ترکیه تسهیل کرده است.

الزعبی گفت این اقدام  آنکارا نقض قطعنامه‌های بین المللی و به منزله مشارکت در تروریسم است.

اوایل ماه مارس، یوتیوب با انتشار یک فایل صوتی از توطئه مقام‌های بلندپایه ترکیه برای انجام حمله‌ای انحرافی و دروغین به عنوان توجیهی برای  حمله نظامی به سوریه پرده برداشت.

در این فایل صوتی که در یوتیوب منتشر شد، احمد داووداوغلو، وزیر امور خارجه، و هاکان فیدان، رئیس سازمان اطلاعات ترکیه، یاشار گولر، معاون فرمانده ارتش و دیگر مقامات ارشد این کشور به بحث درباره حمله احتمالی پرداخته‌اندبنابر یک گزارش، ترکیه به شبه‌نظامیان در سوریه تسلیحات می‌دهد.
