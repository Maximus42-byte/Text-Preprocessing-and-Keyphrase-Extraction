راديو فرانسه : هشدار احمد جنتي نسبت به توطئه عليه مجلس خبرگان رهبري 
تهران -ايرنا -راديو فرانسه گزارش داد : دبير شوراي نگهبان ايران - روز
يكشنبه در سخناني هشدار آميز گفته است كه كساني كه سنگر اول را فتح
كرده اند در پي تصرف مجلس خبرگان و مجلس شوراي اسلامي هستند 
به گزارش ايرنا- شبكه اينترنتي راديو فرانسه فارسي يكشنبه شب در
گزارشي نوشت : هر چند
"احمد جنتي "- دبير شوراي نگهبان نگفته كه منظور او از سنگر اول چيست -
اما توضيحات و اشارات بعدي او جاي ترديدي باقي نمي گذارد كه منظور
آيت الله احمد جنتي - دولت يازدهم به رياست "حسن روحاني "- بوده است  
احمد جنتي - اضافه كرده است كه "مجلس خبرگان - به ستون اصلي حكومت اسلامي 
يعني ولايت فقيه مربوط است وعده اي مي خواهند با تصرف اين سنگر مقاصد
فاسد خود را دنبال كنند "
دبير شوراي نگهبان ايران تصريح كرده است كه مجلس خبرگان درمعرض توطئه 
اي خطرناك از سوي كساني قرار گرفته كه به گفته احمد جنتي داراي پول وقدرت هستند 
او گفته است كه اين افراد مي خواهند مجلس خبرگان رهبري را تصرف كنند-
زيرا اين مجلس تنها نهادي است كه مي تواند رهبري را كنترل كند 
تارنماي راديو فرانسه توضيح داد: احمد جنتي - همچنين ادعا كرده است كه هدف 
طراحان توطئ�� فتح مجلس خبرگان - عزل رهبري يا محدود كردن قدرت واختيارات او است  
دبير شوراي نگهبان درادامه از400 هزار ناظر شوراي نگهبان وهمچنين 
بستگان و خانواده  هايشان درخواست كرد كه درشناسايي وشناخت اين 
توطئه - شوراي نگهبان را ياري دهند 
او با اشاره به معترضان به نتيجـ دهمين انتخابات رياست جمهوري بار ديگر
گفت كه اين معترضان مستحق اعدام بودند ونظام اسلامي به دليل مصلحت 
انديشي ازاعدام آنان صرف نظر كرده است  
احمد جنتي -درسخنان خود نظام بانكي ايران را نيز به رباخواري متهم كرده 
وازمردم درخواست كرده است كه از سپردن پول هاي خود به بانك ها و
گرفتن وام از آنها خودداري كنند و در صورت نياز به وام به صندوق هاي 
قرض الحسنه روي آورند 
تارنماي راديو فرانسه اضافه كرد: او همچنين خطاب به مردم ايران گفته 
است كه "تا مي توانيد از بانك ها وام نگيريد وپول خود را به بانك ها
نسپاريد وپول خود را به افراد امن و كاسب بسپاريد تا به وسيله آن توليد كنند "
دبير شوراي نگهبان ايران از اظهار نظر درمورد مذاكرات هسته اي ايران 
خودداري و وانمود كرده است كه او و رهبر جمهوري اسلامي ازجزييات مذاكرات 
هسته اي بي اطلاع هستند و رهبر جمهوري اسلامي با تعيين خط قرمزها به تيم 
مذاكره كنندـ ايراني اختيار داده كه در اين زمينه تصميمات درستي رابگيرند 
دراين ارتباط شبكه اينترنتي راديو زمانه نيز يكشنبه شب درگزارشي نوشت :
دبيرشوراي نگهبان ايران - يكشنبه 10 فرودين - طي همايشي درجمع مسئولان 
نظارتي شوراي نگهبان هشدار داده است كه عده اي درحال نفوذ و
برنامه ريزي براي تصرف مجلس خبرگان هستند 
او در اين همايش با دفاع از عملكرد شوراي نگهبان گفته است كه براي 
افرادي  كه مساله تقلب در انتخابات رياست جمهوري 1388 را مطرح كردند-
حكم اعدام در نظر گرفته نشد تا توبه كنند 
امام جمعه موقت تهران افزوده است كه "برگزاري انتخابات دوره يازدهم 
رياست جمهوري با دوره دهم تفاوتي نداشت  "
دبير شوراي نگهبان ايران اضافه كرده است كه مجلس خبرگان تنها نهادي است 
كه مي تواند رهبر را عزل و قدرت وي را محدود كند و "بنابراين در حال 
حاضر كه عده اي مي خواهند با نفوذ به مجلس خبرگان اين سنگر را فتح كنند
وظيفه شوراي نگهبان سنگين تر مي شود "
راديو زمانه توضيح داد: جنتي پيشتر نيز در حوادت پس از دهمين انتخابات 
رياست جمهور ايران گفته بود كه آمريكا از طريق عربستان سعودي يك 
ميليارد دلار به رهبران معترضان پول داده است  
اين سخنان با واكنش "مهدي كروبي " و "ميرحسين مير حسين موسوي " نامزدهاي 
معترض به نتايج دهمين انتخابات رياست جمهوري ايران مواجه شده بود 

