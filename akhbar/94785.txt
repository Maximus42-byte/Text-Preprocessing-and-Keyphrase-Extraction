بي  بي  سي :محافظه  كاران اززبان و به نام رهبري با توافق ژنو مخالفت مي كنند 
تهران - ايرنا - تلويزيون بي  بي  سي فارسي گفت : دو ماه بعد از امضاء 
توافق ژنو و با شروع اجراي آن در اين هفته - حالا نظر واقعي آيت الله 
خامنه اي (رهبر معظم انقلاب ) قابل تامل شده چون شمار فزاينده اي از
محافظه كاران از زبان وحتي به نام او با توافق ژنو مخالفت مي كنند 
به گزارش ايرنا- بي  بي  سي درگزارشي با اشاره به اين مطلب افزود: نظر
آيت الله خامنه اي رهبر جمهوري اسلامي درباره توافقنامه ژنو چيست ؟ گرچه 
خود او زنده و حاضر است اما آن قدر در لفافه در مورد اين توافقنامه 
حرف مي زند كه هم موافقان آن و هم مخالفانش مي توانند تعابيري همسو
باخودشان را ازاين حرف ها استخراج كنند 
حالا افراد مختلف از اكبر هاشمي رفسنجاني رييس مجمع تشخيص مصلحت نظام 
گرفته تا علي اكبر ولايتي مشاور ارشد بين الملل رهبري - بعضي نمايندگان مجلس 
و اعضاي تيم مذاكره كننده - هر كدام تصوير خود را ارائه مي دهند 
حسن روحاني باهدف ايجاد تغيير اساسي درمسير حركت سياست خارجي جمهوري 
اسلامي ايران وارد صحنه شد- راي مردم راهم به دست آورد و به گفته 
خودش در 100 روز نخست رياست جمهوري اش موفق شد در ژنو سوئيس به توافقي 
مهم با جامعه جهاني برسد 
اگراين توافق ازحمايت هاي آنچناني كه آيت الله علي خامنه اي (رهبرمعظم 
انقلاب ) ازدولت قبلي به رياست محمود احمدي نژاد مي كرد- برخوردار مي شد
شايد اوضاع براي دولت روحاني بهتر از اين بود 
چندي است كه افكار عمومي ايران شاهد نقل قول هاي برخي نمايندگان مجلس 
است كه از ملاقات هاي پشت پرده رهبري و مقامات مسئول مي گويند و مخرج 
مشترك همه آن نقل قول ها هم يك چيز است : اينكه رهبري راضي نيست  
محمود نبويان نماينده مجلس كه رياست دفتر آيت الله مصباح يزدي را هم در
كارنامه خود دارد- درگنبد كاووس سخنان جالبي مطرح كرده كه فايل آن هم 
در اينترنت منتشر شده است  
وي در اين سخنراني گفته "وزارت خارجه ايران در ترجمه فارسي از توافق 
ژنو دست به سانسور زده چون وضع ايران در توافق نامناسب است - زياد
داده و كم گرفته است وبعد رسيده به آيت الله خامنه اي گفته رهبري در
جلسه محرمانه اي خطاب به روحاني گفته ايران دركجاي توافق ژنو حق غني 
سازي اورانيوم را به دست آورده است  "
"دو سه ماه آخر دولت احمدي نژاد 1800 سانتريفيوژ نصب شد اما در چند
ماهي كه از رياست روحاني در كشور گذشته فقط چهار تا نصب شده است  "
بي  بي  سي با اشاره به اينكه نقل قول هاي اين چنيني ازسخنان قاعدتا
محرمانه اما انتقادي آيت الله خامنه اي از توافق ژنو فقط به افرادي 
مانند نبويان ختم نمي شود- گفت : چند روز پيش جواد كريمي قدوسي عضو
كميسيون امنيت ملي مجلس ايران حرف هاي كاملا مشابهي زده بود 
اما اين سكه روي ديگر هم دارد: موافقان توافق ژنو تاييديه هاي آيت 
الله خامنه اي را به رخ منتقدانش مي كشند ودربرجسته ترين نمونه اكبر
هاشمي رفسنجاني رييس مجمع تشخيص مصلحت وارد ميدان شده وگفته است كه 
رهبري نظام هم قبل و هم بعد از مذاكرات - تيم ديپلماسي وكارهاي آنها را
تاييد كرده است  

