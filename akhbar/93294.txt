تحریم صادرات اورانیوم به روسیه
دولت استرالیا اعلام کرد تا اطلاع ثانوی صادرات اورانیوم به روسیه را ممنوع اعلام کرده است.
فارس: دولت استرالیا اعلام کرد تا اطلاع ثانوی صادرات اورانیوم به روسیه را ممنوع اعلام کرده است.
به گزارش  راشاتودی، دولت استرالیا که به تازگی در حمایت از اوکراین سیاست های مشابهی با غرب علیه روسیه در پیش گرفته است، صادرات اورانیوم از این کشور به روسیه را ممنوع کرد.
نخست وزیر استرالیا، تونی ابوت، همچنین طی اظهاراتی از تصمیم این کشور برای تأسیس سفارتخانه در کیی یف، پایتخت اوکراین، خبر داد.
از سوی دیگر استرالیا اعلام کرده است در راستای حمایت از اوکراین کمک‌هایی را در کنار تجهیزات نظامی غیر کشنده به این کشور ارسال خواهد کرد.
استرالیا از جمله کشورهایی بوده است که از ابتدای بحران اوکراین برای نزدیک کردن خود به غرب و نشان دادن هم راستا بودن با سیاست های غرب در کنار این کشورها در تحریم روسیه مشارکت داشته است.
روسیه نیز واردات برخی محصولات دامی و کشاورزی را از این کشور به مدت یک سال ممنوع اعلام کرده است.
