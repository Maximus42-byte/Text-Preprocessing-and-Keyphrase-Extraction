پايگاه  خبري آمريكايي :واشنگتن براي حل بحران سوريه از ايران كمك بخواهد
تهران -پايگاه اطلاع رساني آمريكايي "نيو امريكا مديا" روز شنبه در
گزارشي نوشت : آمريكا بايد براي حل بحران سوريه از ايران كمك بخواهد و
انتخابات اخير رياست جمهوري تهران فرصتي در اين زمينه به دست داده است  
به نوشته "غسان روبيز" جامعه شناس - مفسر سياسي و رييس پيشين مركز
خاورميانه شناسي شوراي جهاني كليساها در ژنو- اعلام خبر يكصد هزار
كشته در سوريه بعد از حدود سه سال ناآرامي در هفته جاري نگراني ها
را تشديد كرد  اما در حاليكه اميدها براي دست يافتن به راهكاري مسالمت 
آميز از بين مي رود- انتخابات اخير رياست جمهوري ايران و پيروزي رييس 
جمهور ميانه رو در اين انتخابات فرصتي تازه را به دست داده است   سوال 
فعلي اين است كه آيا آمريكا مي خواهد مسير دست يافتن به راهكار مسالمت 
آميز را طي كند يا خير؟
11 كشور عربي و غربي تحت عنوان دوستان سوريه روز 22 ژوئن (اول تير)
براي بررسي گام هاي بعدي در كمك به مخالفان سوريه در دوحه قطر ديدار
كردند  اين كشورها تدابير جديدي را براي ارسال كمك هاي انسان دوستانه 
و افزايش سطح كمك هاي نظامي به مخالفان سوري بررسي كردند  اين كشورها
همزمان موضوع برگزاري نشست ديگري در ژنو با ميانجي گري سازمان ملل 
متح�� را مطرح كردند 
نشست ژنو 2 كه از ابتدا براي ماه ژوئن (خرداد/تير) برنامه ريزي شده 
بود به ماه ژوئيه (تير/مرداد) موكول شد: البته گزارش هايي از احتمال 
تاخير بيشتر در برگزاري اين نشست وجود دارد 
يكي از مهم ترين نكات فهرست شركت كنندگان در نشست ژنو 2 است   در حالي 
كه اكثريت شركت كنندگان از كشورهايي هستند كه با مخالفان احساس 
نزديكي مي كنند- روسيه و چين اصرار دارند كه ايران نيز بايد به فهرست 
افزوده شود 
واشنگتن تاكنون اين درخواست را رد كرده و همزمان به سوي تسليح مخالفان 
"بشار اسد" رييس جمهوري سوريه - گام بر مي دارد 
با وجود اين نظام سوريه نيز طرفداراني دارد  اسد غير از دو متحد
بزرگش يعني مسكو و پكن از حمايت رزمندگان شيعه داوطلب عراقي و اعضاي 
حزب الله برخوردار است كه نقش مهمي در جبهه هاي مختلف نبرد در سوريه 
دارند 
"ولاديمير پوتين " رييس جمهوري روسيه نيز به نوبه خود با فروش موشك هاي اس 
اس 300 ضد هواپيما به سوريه كمك مي كند 
در حاليكه جامعه بين المللي در جست و جو براي يافتن راه حلي به منظور
پايان دادن به بحران تراژدي سوريه سرگشته مانده است - شرايط داخلي 
ايران كه منافع فراواني در منطقه دارد- از گشايشي خبر مي دهد 
روحاني رييس جمهوري منتخب مردم ايران وعده داده است كه بسياري از
سياست هاي تندروي محمود احمدي نژاد رييس جمهوري فعلي را تغيير دهد و
تمايل خود را براي بهبود روابط با واشنگتن نشان داده است  
قصد روحاني براي اصلاحات - محبوبيت وي و تمايل گسترده مردم براي تغيير
باعت مي شود تا رييس جمهوري جديد اين كشور از فرصتي استثنايي براي كمك 
در جهت مثبت به پايان بحران سوريه و روابط ايران با غرب برخوردار
باشد 
با وجود ترديدهاي فراواني در مورد قدرت محدود رييس جمهوري ايران و
تبعيت قدرت وي از قدرت آيت الله علي خامنه اي رهبر عالي اين كشور-
بسياري از تحليلگران معتقدند ممكن است (آيت الله ) خامنه اي نتواند شخصيت 
محبوب و منتخب مردم يعني روحاني را تحت كنترل بگيرد 
ديگران استدلال مي كنند اگر (آيت الله ) خامنه اي علاقه اي به تغيير خط
مشي ايران و مسير ميانه روي نداشت - اصلا اجازه انتخاب روحاني را نمي 
داد 
تعامل با ايران براي رسيدن به راه حل ديپلماتيك در مورد سوريه را
نبايد خارق العاده تصور كرد  در حاليكه اسرائيل ترديدهاي خود را در
مورد احتمال تغيير در روند سياسي ايران ابراز كرده است - سران كشورهاي 
اروپايي در اين مورد خوش بين تر اند 
"فرانسوا اولاند" رييس جمهوري فرانسه - در تغيير سياسي اخير از شركت 
روحاني در نشست ژنو 2 استقبال كرده است   اما باعت تاسف است كه اولاند
گفته انتظار دارد تا ايران حمايت از دمشق را متوقف كند تا ميانجي گري 
هاي بين المللي پايان پذيرد- شرطي كه تهران احتمالا نخواهد پذيرفت  
با وجود اين - منافع جمهوري اسلامي در بقاي سوريه به عنوان يك كشور-
تمايلش براي كاهش تحريم هاي ضدايراني يكجانبه غرب و آمريكا همچنين نزديكي 
تهران با دولت سوريه باعت مي شود تا در موقعيتي بسيار عالي براي ميانجي 
گري در مورد سوريه باشد 
اگر آمريكا ايران را به عنوان يكي از طرفين استقرار صلح در سوريه 
وارد اين بحران بكند- ايران مي تواند باعت شود تا استقرار دولت گذار
در سوريه با امنيت و راحت تر انجام شود و رزمندگان حزب الله سريع تر
جبهه هاي سوريه را ترك كنند 
دست يافتن به تعاملي با ايران در مورد سوريه باعت مي شود تا در آينده 
نزديك توافق هايي در مورد ديگر كشمكش هاي منطقه اي از جمله برنامه 
هسته اي ايران - گرفتار شدن لبنان در هرج و مرج و خروج آمريكا از
افغانستان نيز حاصل شود به عبارت ديگر ممكن است كه سوريه دروازه اي براي چانه زني هاي بيشتر
ايران و غرب در زمينه ديپلماتيك باشد 
"ويليام گرين ميلر" ديپلمات و سفير آمريكايي و كارشناس مسائل ايران 
كه تجربياتش در تعامل با تهران به 1959 برمي گردد- در مورد دست يافتن 
به چنين تعامل هايي خوش بين است و مي گويد: سال آينده بهترين فرصت براي 
ايران و آمريكاست تا مشكلات خود را حل كنند و بي اعتمادي دوجانبه را
از طريق مذاكره از بين ببرند  مي توان اميدوار بود واشنگتن نيز مي 
خواهد در اين راه گام بردارد 
