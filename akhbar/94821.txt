ادعاي  رسانه هاي غربي: مذاكرات محرمانه ايران -آمريكا طي يك سال گذشته جريان داشت 
تهران -ايرنارخبرگزاري هاي "آسوشيتد پرس " و "رويترز" به نقل از مقامات 
آمريكايي اعلام كردند:ايران و آمريكا طي يك سال گذشته سه مذاكره 
مخفيانه رو در رو در سطح بالا با يكديگر برگزاركرده اند كه درموازات 
وبه عنوان متمم مذاكرات پنج به علاوه يك با جمهوري اسلامي صورت گرفته است  
به گزارش روز يكشنبه ايرنا- خبرگزاري آسوشيتد پرس افزود: قمار
ديپلماتيك و خطرناك دولت اوباما راه را براي توافقي تاريخي باز كرد
كه اوايل وقت روز يكشنبه در ژنو با هدف كند كردن روند پيشرفت برنامه 
هسته اي ايران رقم خورد 
اين خبرگزاري افزود: مذاكرات مذكور تا همين دوماه پيش حتي از نزديك ترين 
هم پيمانان آمريكا از جمله شركاي مذاكره كننده و رژيم صهيونيستي نيز
مخفي نگه داشته شده بود 
مقامات ارشد دولت اوباما نيز به شرط افشا نشدن نامشان درگفت و گو با
خبرنگاران جزئيات اين تلاش هاي گسترده را تائيد كردند 
بنا برگزارش خبرگزاري "رويترز" نيز مذاكرات مذكور به صورت جداگانه اما
به عنوان متمم مذاكرات هسته اي قدرت هاي بزرك جهان با جمهوري اسلامي 
ايران صورت گرفته است  
يك مقام دولت آمريكا كه خواست نامش فاش نشود به خبرنگاران گفت : علاوه 
برگفت و گوها ي مشترك با گروه پنج به علاوه يك - مذاكرات دوجانبه و
محدودي نيز با مقامات ايراني داشته ايم كه هدفش دستيابي به نظريه هايي 
براي ارائه درمذاكرات پنج به علاوه يك بوده است  
