تارنماي  فرانسوي :مذاكرات هسته اي آخرين شانس براي جلوگيري از حمله تل آويو به ايران است 
تهران - پايگاه اينترنتي روزنامه فرانسوي زبان "لوفيگارو" روز يكشنبه نوشت : دور جديد مذاكرات هسته اي ايران و كشورهاي غربي كه مرحله نخست آن روز (شنبه ) در استانبول برگزار شد؛ آخرين شانس براي 
جلوگيري حمله نظامي اسرائيل به آن كشور است  
اين روزنامه فرانسوي زبان در گزارشي به قلم "پي ير روزلين " نوشت : دور جديد مذاكرات هسته اي ايران و شش كشور قدرتمند جهان در حالي روز گذشته در استانبول آغازشد كه تهديدهاي نظامي تل آويو عليه تهران به اوج خود رسيده است  از نظر تهران ؛ نخستين هدف از آغاز اين سري از گفت و گوها؛ كاستن حلقه 
تحريم هاي بين المللي است ؛ اما غربي ها هدف از اين مذاكرات را تشويق ايران به فاصله گرفتن از ماهيت نظامي برنامه هاي هسته ايش و جلوگيري از رويارويي نظامي جديد در منطقه خاورميانه اعلام كرده اند 
فيگارو ادامه داد: بنابراين ما با مذاكراتي رو به رو هستيم كه برپايه هاي مبهمي استوار هستند و هر دو طرف اهداف خاص خود را از آنهادنبال مي كنند 
بسياري از كارشناسان و تحليلگران سياسي غربي ؛ مهم ترين هدف ايران ازآغاز اين مذاكرات را وقت كشي و ادامه كار سانتريفيوژ ها اعلام كرده اند 

