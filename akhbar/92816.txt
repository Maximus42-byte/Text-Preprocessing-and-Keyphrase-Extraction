بشار اسد: مبارزه با تروریسم ادامه می‌یابد
رئیس جمهور سوریه اعلام کرد که به موازات (حفظ) منافع (ملی) به مبارزه با تروریسم ادامه می‌دهیم.
خبرگزاری فارس: بشار اسد: مبارزه با تروریسم ادامه می‌یابد

به گزارش فارس به نقل از پایگاه خبری «النشره»، «بشار اسد» رئیس جمهوری سوریه در دیدار با فرماندهی شاخه دمشق حزب «بعث» و شماری از از روؤسای تابع این حزب گفت: قدرت حزب سوسیالیست بعث عربی در گرایش طبیعی‌اش به عربیت و اسلام و رویارویی با توطئه مخالف فکر قومی نهفته است.

وی با بیان اینکه ««ریف دمشق» ویژگی‌ها خاص خودش را دارد و بایس����ی فعالیت‌ها در این منطقه بر ابعاد فکری، ایدئولوژیکی و توجه به مسائل خدمت رسانی به معیشت شهروندان متمرکز شوند، نسبت به تداوم حمایت‌ها از تروریسم در سوریه هشدار دارد و افزود: به موازات (حفظ) منافع (ملی) به مبارزه با تروریسم ادامه می‌دهیم.

اسد با اشاره به حملات جنگ روانی علیه حزب حاکم سوریه طی سال‌های گذشته،‌ هدف از این حملات را ایجاد سرخوردگی نزد هواداران این حزب برشمرد و افزود:‌بعثی‌ها نقش برجسته‌ای در موضوع آشتی ملی جاری دارند و این حزب بایستی نقش بزرگ‌تری در برقراری آشتی ملی و ایجاد کانا‌ل‌های ارتباط با مردمی که از تلاش‌‌های حکومت حمایت می‌کنند، ایفا کند.

وی با بیان اینکه از فکر قومی و اسلام صحیح (در سوریه) محافظت به عمل می آید، تاکید کرد که حزب بعث سوریه طی بحران جاری منسجم باقی مانده است.

