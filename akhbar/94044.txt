جان بولتون: آمريکا با توافق ژنو در مسير شکست قرار گرفته است 
نماينده اسبق آمريکا در سازمان ملل طي يادداشتي ضمن آنکه ايران را پيروز توافق با ?+? در «ژنو» دانست تصريح کرد که غرب به ويژه آمريکا با اين توافق در مسير شکست قرار گرفته است و به زودي اين توافق همچون توافق 1938 مونيخ خواهد شد.
«جان بولتون» سفير اسبق آمريکا در سازمان ملل طي ياداشتي تصريح کرد: تهران دائماً ديپلمات‌ها، جاسوسان ما، و به ويژه رهبران زودباور سياسي ما را شکست مي‌دهد. در برنامه اقدام مشترک که در ماه نوامبر در ژنو به توافق رسيد، ايراني‌ها چنين اقدامي را مجدداً انجام دا��ند و چشم‌انداز توقف يا حتي کاهش برنامه هسته‌اي ايران را بدتر کردند.
وي در خصوص توافق اوليه ايران و 1+5 (آمريکا، انگليس، فرانسه، روسيه، چين بعلاوه آلمان) گفت که اين توافق بايد به ايران براي داستان فانتزي‌اش جايزه بدهد. بدتر از آن اين است که «جان کري» وزير خارجه آمريکا، به دنبال راه‌حل جامع براي برنامه هسته‌اي ايران است و اين در حالي است که اين قطعيت وجود دارد که ايران هرگز با هر چيزي که مانعي براي ماليکت سلاح‌هاي هسته‌اي اش به وجود آورد، موافقت نمي‌کند.
بولتون در ارتباط با کاهش تحريم‌ها عليه ايران طبق توافق اوليه ژنو اينگونه ادامه داد که دولت اوباما تخمين زده است که بهبود اقتصادي ايران طبق توافق ژنو تنها 6 تا 7 ميليارد دلار است و پيامدهاي آتي آن را ناديده گرفته است. بعنوان مثال، اگر ايران هم‌اکنون بتواند 500 ميليون دلار قطعات يدکي خودرو خريداري کند، دولت اوباما محاسبه کرده است که تنها 500 ميليون دلار به ايران سود مي‌رسد اما اگر اين قطعه يدکي اجازه دهد که يک کاميون غيرفعال دوباره عملکرد خود را شروع کند، سودي که به ايران مي‌رسد بسيار بيش از آن مقدار تخمين زده شده است.
وي ادامه داد که حتي مهم‌تر از آن اين است که اين کاهش اندک تحريم‌ها موجب مي‌شود شرکت‌هاي خارجي وارد تجارت بالقوه با ايران شوند و نبايد از اروپايي‌ها انتظا�� داشت که بسيار مبادي آداب رفتار کنند و از تجارت بيش‌ از اندازه با ايران صرفنظر کنند.
بولتون تصريح کرد که خودروسازان فرانسوي و مديران اجرايي انرژي از پيش به سوي تهران روانه شدند تا بتوانند قراردادهاي پرسود که يک زمان به دليل تحريم‌ها به حالت تعليق درآمده بود را مجدداً منعقد کنند.
وي همچنين به تلاش روسيه براي ارتباط تجاري با ايران اشاره کرد و نوشت که گزارشات خبري بر تبادل نفت در مقابل کالاي ايران و روسيه به مبلغ 18 ميليارد در سال اشاره دارد.
بولتون تصريح کرد: امتيازات هسته‌اي ايران که در ژنو واگذار کرد اندک بود و به سادگي برگشت‌پذير است. همانطور که «عباس عراقچي» مذاکره کننده هسته‌اي ايران در مصاحبه ماه ژانويه خود گفت که «ما مي‌توانيم مجددا به غني‌سازي 20 درصد در کمتر از يک روز بازگرديم و و مي‌توانيم مواد هسته‌اي را تبديل کنيم، بنابراين ساختار برنامه هسته‌اي ما حفظ مي‌شود....من مي‌توانم به طور قطع بگويم که ساختار برنامه هسته‌اي ما دقيقا حفظ مي‌شود. هيچ چيز کنار گذاشته نمي‌شود، برچيده نمي‌شود يا متوقف نمي‌شود. همه چيز ادامه خواهد داشت، غني‌سازي ادامه خواهد داشت.». حتي با توجه به بدنامي ايران در مبالغه و فريبکاري، متأسفانه عراقچي درست گفته است.
نماينده اسبق آمريکا در سازمان ملل تصريح کرد که اوباما مي‌خواهد ايران اورانيوم با درصد غناي 20 را متوقف کند، نيمي از ذخاير کنوني اورانيوم را رقيق کند و بقيه را به ترکيبات اکسيد تبديل کند و اين اقدامات را چشمگير مي‌داند اما غني‌سازي بيشتر فقط تا 20 درصد نيست بلکه تا 90 درصد است و مي‌توان آن را به سرعت انجام داد، رقيق‌سازي به سادگي قابل بازگشت است و آنچه که به اکسيد تبديل مي‌شود به سادگي قابل تبديل به هگزافلوريد اورانيوم براي غني‌سازي بيشتر است.
وي ايران را به عدم اجراي توافق در زماني که آژانس بين‌‌المللي انرژي اتمي حضور ندارد، متهم کرد و گفت تهران زماني که آژانس حضور ندارد تقلب خواهد کرد و اين از طريق همکاري با کره شمالي تقلب صورت مي���گيرد.
بولتون تأکيد کرد اين ايده که توافقنامه ژنو برنامه تسليحاتي ايران را محدود مي‌کند، به طور قطع جنبه نادرست معماي اوباما است و آنهايي که از اين توافق حمايت مي‌کنند مسوول تراژدي خواهند بود که در نهايت بعد از هسته‌اي شدن ايران به وجود مي‌آيد.
بولتون در پايان گزارش خود با ابراز بدبيني به توافق اوليه هسته‌اي با ايران گفت ما تنها مي‌توانيم اميدوار باشيم که شکاکان در کنگره و جامعه آمريکا مسئوليت اقدامات اوباما در قبال ايران را برعهده بگيرند زيرا تحت هر مقياسي که تصور کنيم، ما در مسير شکست قرار داريم، شکستي که به طرز بالقوه‌اي پيامدهاي مهلکي براي اسرائيل و دوستان آمريکا و در نهايت حتي براي خود آمريکا به همراه خواهد داشت. اگر برنامه اقدام مشترک ژنو هنوز در حد توافق 1938 مونيخ نيست، اما به زودي مونيخ دوم خواهد بود.

