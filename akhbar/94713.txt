توصيه  دنيس راس به غرب : با روحاني محتاطانه برخورد كنيد
تهران -روزنامه "نيويورك تايمز" به نقل از "دنيس راس " مشاور اسبق رئيس 
جمهور آمريكا در امور خاورميانه نوشت : رهبر ايران با هدف تغيير
سياستهاي جاري و برداشته شدن تحريمها و پايان انزواي تهران اجازه پيروزي 
"روحاني " را در انتخابات داد و غرب بايد اين تحول جديد را براي حل 
مناقشه هسته اي به فال نيك بگيرد و بسيار محتاطانه وارد گفت وگو شود 
اين روزنامه آمريكايي روز سه شنبه در نوشتاري به قلم "دنيس راس "
مشاور اسبق "باراك اوباما" پيشنهادهايي را به رهبران آمريكا درخصوص 
نحوه تعامل با مذاكرات هسته اي تهران - از منظر تحول جديد در پهنه سياست 
ايران مطرح كرده و مي نويسد:
انتخاب "حسن روحاني " به رياست جمهوري جديد ايران حسي تازه را شكوفا و
اين باور را القا مي كند كه امكان پيشرفت در موضوع هسته اي وجود
دارد  ما هم بايد اين تحول را به فال نيك بگيريم اما بسيار محتاطانه با
آن برخورد كنيم  
"در مورد شوك انتخاب روحاني بايد گفت كه در حقيقت اين رهبر عالي ايران 
بود كه اجازه داد روحاني به پيروزي برسد 
رهبر ايران با علم به اينكه روحاني سياستي مغاير با سياستهاي جاري 
ايران عرضه خواهد كرد كه كشور را سخت منزوي و تحريمهاي فاجعه بار
اقتصادي بر گرده آن تحميل نموده است - دست به يك چنين تصميم گيري زد  اما
مشخص نيست چرا آقاي (آيت الله ) خامنه اي اجازه يك چنين نتيجه اي را
براي انتخابات داد "
اين نوشتار مي افزايد: در اين مقال چندين فرضيه مطرح مي شود كه ما
به اختصار به مواردي از آن اشاره مي نماييم : نخست آنكه رهبر ايران 
روحاني را يك سوپاپ اطمينان براي فرونشاندن خشم و نارضايتي بزرك 
موجود در كشور مي شناسد 
"اعتقاد رهبر بر آن است كه روحاني رئيس جمهوري است با نمايي ميانه رو
كه شايد قدرت لازم به او داده شود براي آنكه معامله اي با انتهاي باز
در موضوع هسته اي را به انجام برساند- از تنشها بكاهد- تحريمها را به 
فوريت سبك كند و ضمن آن بستر و فضاي لازم براي آنكه ايران در آينده 
برنامه هسته اي اش را در مسير ساخت سلاح اتمي به پيش ببرد- فراهم سازد 
به اعتقاد رهبري - روحاني فردي است كه مي تواند گفت وگوها را به لفافه 
اي تبديل كند كه در لواي آن ايران همزمان برنامه هسته اي اش را دنبال 
كند 
رهبر ايران مصمم است موازنه اي جديد از قدرت را در ميان گروههاي نخبه 
درون حلقه قدرت در ايران ايجاد نمايد- شكافهاي موجود ميان آنها را پر
كرده و همزمان وزن متناسب روحانيون در برابر "سپاه پاسداران " را
اعاده كند 
حسن روحاني خود يك روحاني است اما به ظاهر يك آشتي دهنده ميان 
روحانيون تندرو و نيروهاي واقع بين است  
البته هيچيك از اين فرضيات ب�� معناي آن نيست كه لزوما" يك معامله 
هسته اي انجام خواهد گرفت   حتي اگر هم به روحاني اختيار مذاكره كردن 
داده شود باز هم او معامله اي را پيشنهاد خواهد داد كه مورد تائيد
رهبر باشد  بنابراين هنوز خيلي زود است در مورد روحاني قضاوت كنيم و
با اين پيشداوري تحريمها را از ميان برداريم  "
راس در اين نوشتار اضافه كرده است : يادمان باشد كه همين فشارهاي خارجي 
بود كه منجر به انتخاب روحاني شد  بنابراين احمقانه خواهد بود اگر
تصور كنيم از ميان برداشتن فشارها باعت خواهد شد به روحاني اجازه 
داده شود معامله اي كه دلخواه ماست را پيشنهاد دهد- توافقنامه اي كه 
از ايران خواهد خواست گامهايي قابل اتكا براي عمل به تعهدات بين 
المللي اش بردارد 
وي مي افزايد: نهايت خواست ما از ايران اين است كه برنامه هسته اي اش 
را به حدي تغيير دهد كه نتواند به ظرفيت "برك آوت " كه توانمندي غني 
سازي اورانيوم تا خلوص مورد نياز براي ساخت سلاح هسته اي است - برسد 
"حال كه رئيس جمهوري جديد در ايران به قدرت رسيده و آشكارا از ميل و
اشتياقش براي خاتمه يافتن انزواي ايران و تحريمهاي تحميل شده بر آن و
التيام "زخم كهنه " در روابط آمريكا و ايران صحبت كرده - آيا لازم است 
ما رويكردمان در قبال ايران را به جانب ديپلماسي تغيير دهيم ؟ تا به 
اين لحظه رويكرد ما اعتمادسازي از منظر مذاكرات چندجانبه با ايران 
بود اما آنها تا به امروز راه خود را رفته اند 
در واقع طرف مذاكره با ايران در عرض اين سالها- پيوسته به صورت يك 
گام به جلو يك گام به عقب مذاكره كرده و به هيچ نتيجه اي هم نرسيده 
است  
در تمام اين مدت - ايرانيها فاجعه بار بر تعداد سانتريفيوژهايشان براي 
غني سازي اورانيوم افزوده اند و اكنون تقريبا" تعداد 17 هزار
سانتريفيوژ دارند و موفق شده اند نسلي جديد از سانتريفيوژهاي موثر را
نصب كنند 
تحولات باسرعت در حال انجام و زمان هم بسرعت در حال از دست رفتن است و
ما وقت كافي براي مطمئن شدن از اينكه ايران به توانمندي غني سازي 
اورانيوم به ميزان كافي براي توليد سلاح هسته اي نخواهد رسيد- نداريم  
امكان دارد فقط زماني تنك براي ديپلماسي مانده باشد البته نه خيلي 
زياد 
ما اينك بايد پيشنهاد آخر بازي را بدهيم و آن را به پيش ببريم -
پيشنهادي كه متمركز بر نتيجه دلخواه ما بوده حتي اگر مخالف ميل روسها
باشد  ما ديگر وقت كافي نداريم   ما بايستي به روحاني فرصت خلاقيت بدهيم 
اما نبايد چهارچوب زماني اين فرصت بي انتها باشد 
ديپلماسي همواره در دو حالت كاربرد دارد: در مواقعي كه تعللي در كار
بوده و كارها طبق روال خود پيش نرفته باشد و نيز در مواقعي كه 
ديپلماسي توجيهي است براي انجام يك معامله  
در مورد اول نظر ايرانيها اين است كه نمي دانند بالاخره ما در نهايت از
آنها چه مي خواهيم  
در پاسخ ما بايد به آنها بگوييم كه موافق قدرت هسته اي صلح آميز آنها
هستيم البته طبق ضوابط و محدوديتهايي   توانمندي هسته اي صلح آميزي كه 
ما موافق آنيم قدرتي است كه كار ايران را براي توليد سلاح هسته اي 
دشوار و سخت مي سازد و ضمن آن همه فعاليتهايش را تحت بازرسي و نظارت 
در خواهد آورد 
پيشنهاد ما بايد از حيت بين المللي قابل اتكا باشد و اگر ايران آن را
قبول نكرد به جهان بگوييم كه اين ايران است و آماده نيست حتي به آنچه 
كه مي گويد عمل كند 
در واقع اگر ما پيشنهادي قابل اتكا به ايران عرضه كنيم كه به آن 
اجازه داده شود از انرژي صلح آميز هسته اي تحت ضوابط و چهارچو��هايي 
مشخص برخوردار گردد- آبروي رهبران ايران در داخل كشور هم حفظ خواهد
شد و آنها به مردمشان خواهند گفت كه اين پيشنهاد آنها بوده و همه حق و
حقوق ملت ايران كه بر آن پاي مي فشردند در اين معامله لحاظ و به رسميت 
شناخته شده است  
البته اين پيشنهاد پايان بازي عاري از مخاطره هم نيست   بخصوص روسها
مايل نيستند اين مرحله از كار شفاف سازي شود  وحشت آنها شايد از اين 
باشد كه اين آخر خط ديپلماسي است   ايرانيها امكان دارد اين پيشنهاد
را رد كرده و در واقع به نوعي علامت بدهند كه نيت اصلي آنها دستيابي 
به سلاح اتمي است و نه صرفا" قدرت صلح آميز هسته اي   در آن شرايط تنها
گزينه باقي مانده - توسل به نيروي زور است  "
اين روزنامه در ادامه مي نويسد: روسها امكان دارد ترجيح دهند رويكرد
گام به گام را در پيش بگيرند  در اين رويه به ديپلماسي اجازه داده مي 
شود كار خودش را بكند حتي بدون آنكه لازم باشد به نتيجه اي ملموس دست 
يابد 
"اگر ايرانيها آماده باشند بخشهاي بيشتري از زيرساختهاي هسته اي شان 
را معلق كنند ضمن آنكه ديپلماسي هم راه خود را مي پيمايد- اين 
رويكردي است قابل قبول و ديگر گذشت زمان هم چندان مطرح نخواهد بود
اما روحاني علنا" امكان تعليق غني سازي را رد كرده و گفته است كه 
تعليق مربوط به گذشته بوده و امروز زمان ديگري است   اين بار اين 
ايرانيها هستند كه باز در را به روي يپلماسي مي بندند 
البته ممكن است از جانب روحاني شاهد گشايشي باشيم اما بايد مراقب بود
كه چنين گشايشي بايد در جهت شفاف كردن همه چيز و آزمودن نتيجه باشد نه 
اينكه ما را متعهد به انجام گفت وگوهايي كند كه هم بي انتهاست و هم 
فقط در مسير تامين منافع آنها 
حفظ رويكرد چندجانبه گام به گام تا به حال به حد افراط و بي حاصل به 
خدمت گرفته شده است   هرگز نبايد روسها براي ما مشخص كنند كه ما چه 
رفتاري داشته باشيم آن هم در شرايطي كه روسها در مقابل آمريكا بيشتر
رقيبند تا همكار  اين شيوه كار هرگز براي سنجيدن صحت گشايش ظاهر شده 
از جانب روحاني و اينكه ما عملمان را منطبق با آن برنامه ريزي كنيم -
تجويز نمي شود 
اگر آمريكا خواهان كاميابي ديپلماسي است بايد و مي تواند متكي بر
ابتكار عمل خود رفتار كند "
 *نگارنده مطلب - "دنيس راس " مشاور موسسه سياست خاور نزديك در واشنگتن 
است   او بين سالهاي 2001-1993 رئيس تيم مذاكره كننده مناقشه اعراب -
اسراييل و بين سالهاي 2011-2009 دستيار ويژه اوباما در امور خاورميانه 
و شرق آسيا بود 
