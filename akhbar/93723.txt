15 نفر از نظامیان بلند پایه ترکیه دستگیر شدند 
آنکارا - 15 تن از نظامیان بلند پایه ارتش ترکیه از جمله سه ژنرال در پی صدور حکم بازداشت متهمان به طراحی کودتا علیه دولت ˈ رجب طیب اردوغان ˈ نخست وزیر این کشور در دو روز گذشته دستگیر شدند.
رسانه های ترکیه روز دوشنبه نوشتند: دادگاه عالی جنایی استانبول روز گذشته حکم بازداشت غیابی 10 تن از افسران بلندپایه این کشور ، ازجمله سرلشکر ˈ آیهان گوموش ˈ ، ژنرال ˈ سوات دونمز ˈ ، سرهنگ ˈ نامیک اردینچ ˈ ، ˈ ارگین کیلیچ سوینچ ˈ ، ˈ فهری یاووز اوراس ˈ ، ˈ اردوغان ارگون ˈ ، ˈ لونت کوچواوغلو ˈ و ˈ علی چنگی������ شیرین ˈ را صادر کرد.
هریک از این افراد به جرم اقدام به کودتا علیه دولت ترکیه به 13 سال و چهار ماه و 16 سال زندان محکوم شده اند.
افزون بر آن دادگاه عالی جنایی استانبول امروز حکم بازداشت پنج تن از نظامیان بلند پایه این کشور از جمله سرلشگر ˈ آتیا اوزلر ˈ که به 16 سال زندان محکوم شده است ، صادر کرد.
دادگاه استانبول ˈ خلیل ابراهیم فیرتینا ˈ ، ˈ اوزدن اورنک ˈ و ˈ چتین دوغان ˈ فرماندهان سابق نیروی هوایی ، دریایی و زمینی ترکیه را روز جمعه گذشته به جرم طراحی کودتا علیه دولت ˈرجب طیب اردوغانˈ به 20 سال زندان محکوم کرده بود.
ژنرال های یاد شده به اتهام تلاش برای ساقط کردن دولت ˈر��ب طیب اردوغانˈ نخست وزیر ترکیه چندین ماه تحت بازداشت بودند.
بر پایه این گزارش دهها تن دیگر از فرماندهان و افسران رده میانی و برخی از فعالان سیاسی و مدنی نیز به احکام طویل المدت حبس تا 18 سال محکوم شده اند.
طبق حکم دادگاه 34 متهم دیگر این پرونده نیز حکم برائت گرفته و آزاد می شوند و برای 250 متهم بازداشتی دیگر نیز قرار تمدید بازداشت برای بررسی بیشتر موارد اتهامی شان صادر شده است.
رای دادگاه ترکیه واکنش های متفاوتی برانگیخته است و برخی از احزاب و فعالان سیاسی و مدنی به این احکام اعتراض کرده اند.
رجب طیب اردوغان نخست وزیر ترکیه در نخستین واکنش به صدور رای دادگاه علیه مت��م��ن پرونده موسوم به ˈ پتک آهنین ˈ با اشاره به اینکه روند دادرسی ها هنوز ادامه دارد گفت که آرزو و تلاش دولت او بر صدور آرایی منصفانه و عادلانه متمرکز است.
ˈ بلند آرینچ ˈ معاون نخست وزیر و سخنگوی دولت ترکیه نیز در این باره گفت: محکومان پرونده در صورتی که فکر می کنند احکام آنها ناعادلانه است می توانند از یک مرجع قضایی بالاتر در خواست تجدید نظر بدهند.
ˈکمال قلیچدار اوغلوˈ رهبر حزب مخالف جمهوریخواه خلق و برخی دیگر از سیاستمداران ترکیه حکم دادگاه را ناعادلانه و مدت مجازات را غیر منصفانه ارزیابی کردند.
بازداشت و محاکمه متهمان پرونده کودتا علیه دولت اردوغان که در بین آنا�� دهها ژنرال بلند پایه ارتش و فعالان مدنی ، سیاسی و رسانه ای حضور دارند در چهار سال گذشته ، یکی از پر مناقشه ترین بحث های سیاسی و قضایی در ترکیه بوده است. 
