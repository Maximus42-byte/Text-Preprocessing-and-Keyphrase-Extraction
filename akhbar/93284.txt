حزب الله،اتهامات آمریكا در مورد پولشویی و تجارت مواد مخدر را بی اساس خواند 
اسلام تایمز : معاون دبیركل حزب الله لبنان با اشاره به اتهامات اخیر یك دادگاه آمریكا علیه حزب الله مبنی بر دست داشتن در عملیات پولشویی و مواد مخدر به منظور تأمین اعتبارهای مالی گفت: این گونه اتهامات بی اساس و فاقد هرگونه دلیل و سند است و به جایگاه حزب الله و آبروی آن صدمه وارد نمی كند.
حزب الله،اتهامات آمریكا در مورد پولشویی و تجارت مواد مخدر را بی اساس خواند
به گزارش اسلام تایمز به نقل از ایرنا ؛ شیخ 'نعیم قاسم' معاون دبیركل حزب الله روز سه شنب���� در دیدار با هیأتی از 'تجمع علمای جبل عامل' به ریاست 'یوسف دعموش' در مورد اتهامات اخیر یك دادگاه آمریكا علیه حزب الله مبنی بر انجام عملیات پولشویی و قاچاق مواد مخدر به منظور تأمین اعتبارات مالی این حزب گفت: این اتهامات ظالمانه و بی اثر است چرا كه مردم این ادعاها و اتهامات را باور نمی كنند.

معاون دبیركل حزب الله افزود: حزب الله به این گونه شیوه ها ایمان ندارد و برای تأمین و رشد امكانات خود به این گونه شیوه های حرام روی نمی آورد و این اتهامات هیچ گونه ربطی به حزب الله ندارد.

نعیم قاسم تصریح كرد: تلاش های بین المللی و منطقه ای فراوانی با هدف شكست دادن انقلاب های مرد��ی كشورهای عربی و ایجاد شكاف و تفرقه میان مردم كشورهای منطقه با هدف برانگیختن فتنه مذهبی - طایفه ای در جریان است.

وی افزود : این تلاش ها در صدد ضربه زدن به سیر جریان های بیداری اسلامی با هدف تأمین آسایش رژیم صهیونیستی در منطقه است.

معاون دبیركل حزب الله با تأكید بر تمسك به راه مقاومت تصریح كرد: تنها با وحدت كلمه و یكپارچگی مردم و نیز پایبندی به راه مقاومت است كه می توان در برابر این گونه توطئه ها ایستادگی كرد.

نعیم قاسم گفت: ما با فرو نشاندن فتنه های مذهبی در لبنان پیروز شدیم و این نشان دهنده افزایش امنیت داخلی ما در مقابله با طرح های فتنه برانگیز آمریكا و رژیم صه��و��یستی است.

معاون دبیركل حزب الله در مورد افزایش قدرت مقاومت گفت: مقاومت از مراحل شكست دادن انواع توطئه ها عبور كرده است و در سال 2006 میلادی با شكست دادن رژیم صهیونیستی، توانست در بطن معادله استراتژی دفاعی لبنان یعنی معادله ارتش، مردم و مقاومت جای بگیرد.
