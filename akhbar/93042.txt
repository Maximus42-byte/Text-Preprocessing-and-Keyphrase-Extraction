ایتارتاس: روحانی و پوتین درباره مسائل حساس نظیر همکاری‌های نظامی گفت‌وگو می‌کنند
خبرگزاری ایتارتاس روسیه به نقل از مشاور رئیس جمهوری روسیه گزارش داد در دیدار پوتین و روحانی، درباره مسائل حساسی نظیر امکان همکاری‌های نظامی و فنی - نظامی بحث و بررسی می‌شود.
خبرگزاری فارس: ایتارتاس: روحانی و پوتین درباره مسائل حساس نظیر همکاری‌های نظامی گفت‌وگو می‌کنند
به گزارش خبرگزرای فارس، خبرگزاری ایتارتاس گزارش داد که ولادیمیر پوتین و حسن روحانی روز جمعه در دوشنبه با یکدیگر دیدار می‌کنند.
«یوری یوشاکوف» مشاور رئیس جمهوری روسیه رد نکرد که در دیدار پوتین و روحانی مسائل حساسی نظیر امکان همکاریهای نظامی و فنی نظامی بحث و بررسی شود.
روسای جمهور ایران و روسیه برای شرکت در نشست سازمان همکاریهای شانگهای در دوشنبه پایتخت تاجیکستان به سر میبرند.
این برای دومین بار است که روسای جمهور ایران و روسیه طی سال جاری با یکدیگر دیدار و گفت وگو میکنند. پوتین و روحانی سه بار نیز به صورت تلفنی با یکدیگر گفت وگو کرده اند.
