سفير جديد آمريكا در تل‌آويو به تاييد سنا رسيد
مدير خاورميانه و شمال آفريقاي شوراي امنيت ملي آمريكا به عنوان سفير جديد آمريكا در تل‌آويو به تاييد سناي آمريكا رسيد.به گزارش ایرنابه نقل از روزنامه صهيونيستي "هاآرتص "، كميته روابط خارجي سناي آمريكا انتصاب "دانيل شاپيرو " را به عنوان سفير جديد آمريكا در اسرائيل تاييد كرد. 
شاپيرو مدير بخش خاورميانه و شمال آفريقاي شوراي امنيت ملي آمريكا بود و در زمان رقابت‌هاي انتخابات رياست جمهوري آمريكا در سال 2008 مشاور اوباما در حوزه خاورميانه روابط جامعه يهودي بود. 
"ديويد هريس " رئيس شوراي دموراتيك يهودي ملي نيز از انتصاب شاپيرو استقبال كرده است. 
وي گفت تصميم اوباما براي انتصاب شاپيرو نشان دهنده اين است كه رئيس جمهور چقدر در خصوص روابط ما با اسرائيل جدي است و چقدر متعهد به تقويت بيشتر اين روابط است. 
شاپيرو پيش از اين يك سال را در اسرائيل براي مطالعات خاورميانه‌اي و يهودي سپري كرده است. وي به زبان عبري مسلط است و مدرك كارشناسي خود را از دانشگاه برانديز و كارشناسي ارشد خود را از دانشگاه هاروارد اخذ كرده است. 
شاپيرو زمان نمايندگي "جرج ميچل " در امور خاورميانه همراه وي بود و همچنين به همراه "جفري فلتمن " معاون وزير خارجه آمريكا به سوريه سفر كرده است. 
سفير ����ديد آمريكا در تل‌آويو همچنين يكي از اعضاي گروه محافظه كار "آداس اسرائيل " در واشنگتن است. 
