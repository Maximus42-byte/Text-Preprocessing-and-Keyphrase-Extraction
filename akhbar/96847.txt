موسسه  واشنگتن :اختلافات داخلي ايران مي تواند توافق هسته اي را به شكست بكشاند


انديشكده آمريكايي موسسه واشنگتن براي سياست 
خاورنزديك در گزارشي مي نويسد كه اختلافات بين نخبگان ايران مي تواند
توانايي اين كشور براي رسيدن به توافق هسته اي بلندمدت با غرب را به 
شكست بكشاند 
به گزارش ايرنا - در خلاصه اين گزارش 42 صفحه اي نوشته "نيما گرامي "
آمده است : توافق هسته اي ژنو امضا شده بين ايران و گروه 1+5 در 24
نوامبر (سوم آذر) كه بطور رسمي به آن "طرح اقدام مشترك " گفته مي شود -
اميدها را در اين زمينه افزايش داد كه رهبران سياسي ايران به اجماع
گسترده اي مبني بر مذاكره با غرب بر سر برنامه هسته اي جنجالي اين كشور
رسيده اند  هر چند ايران و گروه 1+5 اجراي توافق گام اول را آغاز
كرده اند - بايد منتظر ماند و ديد كه آيا طرح مشترك اقدام در مهلت شش 
ماهه اعلام شده آن مي تواند به هدف اعلام شده خود مبني بر "يك راه حل 
بلندمدت مورد توافق طرفين " درباره برنامه هسته اي ايران برسد يا نه  
آيا رهبران سياسي ايران مي توانند اجماع داخلي در مورد يك راه حل معتبر
و جامع را حفظ كنند؟ اين گزارش تحقيقي درصدد است تا به درك بهتري از بحت
هسته اي در ايران برسد و ديدگاههاي رهبران سياسي - سياست گذاران و
مقامات نظامي را كه ممكن است به آيت الله علي خامنه اي رهبر عالي ايران 
در خصوص سياست هسته اي مشاوره بدهند- تحليل كند 
اين گزارش استدلال مي كند كه اختلافات بين نخبگان ايران در مورد مساله 
هسته اي شاخص و معياري از وجود شكاف هاي زيربنايي داخلي است كه مي 
تواند توانايي ايران براي رسيدن به يك توافق هسته اي معتبر و بلندمدت 
با غرب را به شكست بكشاند 
صرفنظر از بحت هاي دوجانبه محرمانه بين ايران و آمريكا كه بنا به گزارش 
ها در سالهاي 2011 تا 2012 در جريان بود - مذاكرات هسته اي ظاهرا
تنها پس از انتخاب غيرمنتظره حسن روحاني به رياست جمهوري در ژوئن 2013
بود كه جان و نيروي تازه اي گرفت  
اندك زماني پس از انتخاب روحاني - (آيت ��لله ) خامنه اي از حمايت خود از
"نرمش قهرمانانه " در ديپلماسي سخن گفت : تعبيري كه به عنوان تائيد
هدف روحاني براي تعامل با غرب در مورد مساله هسته اي ارزيابي شد 
سخنراني نرمش قهرمانانه برخي از ناظران را به اين گمانه زني رهنمون 
كرد كه (آيت الله ) خامنه اي در برابر ديدگاههاي رقيب سياسي اصلي خود -
اكبر هاشمي رفسنجاني رئيس جمهوري اسبق - تسليم شده و با سازش در مساله 
هسته اي موافقت كرده است  
معروف است كه رفسنجاني در سال 1988 آيت الله روح الله (امام ) خميني (ره )
را به قبول آتش بس و پايان جنك با عراق متقاعد كرده است  
آيت الله خامنه اي تا كنون حمايت علني خود را از روحاني بيان كرده و از
مقامات ايران خواسته كه از تيم مذاكره كننده هسته اي ايران حمايت 
كنند 
با اين حال انتقادهاي داخلي از تيم مذاكره كننده هسته اي روحاني و
طرح اقدام مشترك - بخصوص در بين تندروهاي سياسي و ديني مرتبط با سپاه 
پاسداران - و در درون مجلس ايران - ادامه داشته است  
تلاش هاي تهران براي ارائه يك جبهه واحد به جهان در مورد مساله هسته 
اي از طريق پيام رساني راهبردي و تشديد سانسور - نتوانسته شكاف بين 
نخبگان را پنهان سازد 
ديدگاه بهتري از فرايند تصميم سازي هسته اي در ايران بيانگر آن است كه 
اختلافات بين نخبگان سياسي در حال رشد است و اين شكاف ها فراتر از
اختلافات تاكتيكي هستند و ديدگاههاي متضادي را در خصوص وضعيت نهايي 
مطلوب برنامه هسته اي ايران در بر مي گيرند 
هر چند رهبر عالي ايران در مورد تمام مسائل داخلي و سياست خارجي حرف 
آخر را مي زند اما او از طريق اجماع و نه صدور دستور - حكومت مي كند:
از طريق مشاوره و رايزني با تعدادي از مشاوران كه ديدگاههاي هسته اي 
آنان در اينجا مورد بررسي قرار مي گيرد 
جامعه راهبردي ايران را مي توان به سه گروه با ديدگاههاي متفاوت در
مورد برنامه هسته اي تقسيم كرد:
 *يك گروه آناني هستند كه از برنامه هسته اي ايران با صراحت كامل 
حمايت مي كنند و اعتقاد دارند كه ايران حق ساخت سلاح هسته اي را به 
عنوان يك عامل بازدارنده معتبر در برا��ر تهديدهاي خارجي دارد (حاميان 
هسته اي )  
 *گروه ديگر افرادي هستند كه از عقب كشيدن دائمي برنامه هسته اي 
ايران به نفع ساير منافع ملي ايران حمايت مي كنند (منتقدان هسته اي )
*گروه سوم آناني هستند كه مايل به قبول محدوديت هاي موقتي بر فعاليت 
هاي مرتبط با غني سازي و بازفراوري هسته اي و از اين طريق كاهش درجه 
توان نهفته هسته اي به منظور پايان انزواي بين المللي ايران هستند
(ميانه روهاي هسته اي )  
منتقدان هسته اي تا حد زيادي از مواضع قدرت كنار گذاشته شده اند در
حالي كه حاميان و ميانه رو هاي هسته اي - بيشترين نفوذ را در شكل دادن 
به سياست هاي هسته اي ايران داشته اند  (آيت الله ) يك نقش ظريف متوازن 
كننده بين دو گروه اخير را حفظ كرده است - اما در مواقعي كه ايران با
فشارهاي فزاينده داخلي و خارجي رو به رو شده است - ميانه روهاي هسته 
اي به قدرت بيشتري دست يافته اند 
افزايش سياسي شدن مساله هسته اي در سال هاي اخير موجب وخيم تر شدن 
شكاف هاي داخلي شده و موضوع هسته اي به صحنه يك بحت گسترده تر در ميان 
نخبگان سياسي ايران درباره معيارهاي اصلي جمهوري اسلامي و جايگاه آن در
جهان تبديل شده است  
رقابت هاي شخصي - نبردهاي بروكراتيك و راهنمايي هاي مبهم رهبر عالي در
خصوص مساله هسته اي نيز اين مشكل را پيچيده تر مي كند- و فضايي ايجاد
مي كند كه مي تواند پيشرفت در مسير ي�� راه حل بلندمدت و فراگير را
دشوار سازد 
اختلافات ميان حاميان و ميانه روهاي هسته اي احتمالا خود را در درجه 
قدرت نهفته هسته اي كه ايران پس از پايان مهلت طرح مشترك اقدام خواهد
پذيرفت - نشان مي دهد  توافقي با ميانه روهاي هسته اي ايران هر چند
اميدوار كننده است اما اين خطر را دارد كه اجازه حفظ يك توانايي 
نهفته هسته اي را به ايران بدهد : امري كه مي تواند تلاش هاي بلندمدت 
براي كنارگذاشتن بلندپروازي هاي هسته اي تهران را دشوار سازد 
**درباره نويسنده : نيما گرامي پژوهشگر "مركز مطالعه سلاح هاي 
كشتارجمعي " در دانشگاه دفاع ملي (NDU) است   وي كارشناس ايران و
برنامه هسته اي اين كشور ا��ت كه مقالات او در "بولتن دانشمندان هسته 
اي " - فارين پاليسي - گاردين  و نيوريپابليك منتشر مي شود 

