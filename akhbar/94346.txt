خبرگزاري  فرانسه :روحاني با غرب از در دوستي وارد شده است 
 "حسن روحاني "
رييس جمهوري ايران در حالي كه مي كوشد چهره مخدوش ايران در سطح بين 
المللي را بازسازي كند- ظاهرا به وعده هاي انتخاباتي اش در زمينه 
آزادي هاي گسترده تر در داخل عمل مي كند 
طبق اين گزارش - وي كه طبق استانداردهاي سياسي ايران يك فرد ميانه رو
است - نتيجه انتخابات رياست جمهوري ماه ژوئن (خرداد ماه ) را در اين 
كشور از آن خود كرد 
وي در مبارزات انتخاباتي اش از كاهش نبود بردباري اجتماعي و فرهنگي 
در ايران - تعامل سازنده با جامعه جهاني و همچنين تقويت اقتصاد بيمار
در كشور خبر داد 
گزارش ها در خصوص آزادي تعدادي از زندانيان سياسي از جمله چهره هاي 
سرشناس در حالي منتشر شد كه وي براي نخستين بار با يك شبكه خبري 
آمريكايي سخن گفت  
روحاني در مصاحبه اي كه شبكه خبري ان بي سي نيوز با وي انجام داد- با
تحسين از نامه نگاري "باراك اوباما" رييس جمهوري آمريكا- به طرف واشنگتن 
دشمن ديرينه تهران دست دوستي دراز كرد و اقدام اوباما را مثبت و سازنده خواند 
 در حالي كه ايران و آمريكا ظاهرا درصدد هستند اختلافات شان را حل 
كنند- اين تحسين بي سابقه - تازه ترين علامت در بازي محتاطانه مخاطره جويي 
ديپلماتيك بود 
اوباما روز سه شنبه وعده داد درستي نشانه هاي موجود از احتمال آمادگي 
روحاني براي مذاكرات سازنده در مورد فعاليت هاي هسته اي ايران را محك زند 
روحاني به ان بي سي نيوز گفت كه تهران هرگز درصدد دستيابي به سلاح اتمي 
نيست و تاكيد كرد كه آزادي عمل كافي سياسي در ايران  براي حل مناقشه 
هسته اي وجود دارد 
 وي به سخنان آيت الله "علي خامنه اي " رهبر عالي ايران اشاره داشت مبني 
بر اينكه گاهي در ديپلماسي - نرمي قهرمانانه لازم است  
اين سخنان به عنوان دادن آزادي عمل بيشتري به روحاني در مذاكرات هسته 
اي آتي تفسير شد 
 روحاني براي شركت در مجمع عمومي سازمان ملل - 22 سپتامبر (31 شهريور
ماه ) تهران را به مقصد نيويورك ترك مي كند 
انتظار مي رود كه وي از تريبون گذاشته شده در اختيارش در سازمان ملل 
براي اعلام تمايل ايران به بهبودي روابط با غرب بهره گيرد 
 قرار است "محمد جواد ظريف " وزير امور خارجه كابينه روحاني كه در حال 
حاضر در نيويورك به سر مي برد- با "كاترين اشتون " مسوول سياست خارجي 
اتحاديه اروپا ملاقات و در مورد نحوه پيشبرد مذاكرات مربوط به برنامه 
هسته اي تهران گفت و گو كند 
 در همين حال - يك مقام ديپلماتيك غربي به خبرگزاري فرانسه گفت كه آزادي 
زندانيان سياسي نشان مي دهد كه "روحاني واقعا خواستار عمل به قول 
هايي دارد كه در جريان مبارزات انتخاباتي از آن دم زد و اينكه پيام 
اعتدال گري وي نيز باورپذير است  "
اين مقام خاطر نشان كرد كه روحاني اكنون خيلي محتاطانه باب آزادي 
چهره هاي برجسته اي چون "مير حسين موسوي " و "مهدي كروبي " رهبران گروه 
مخالف را گشوده است  
با اين حال - سرنوشت موسوي و كروبي يك موضع حساس است كه شايد مخالفت 
محافظه كاران تندرو را برانگيزد- كساني كه در دوران تصدي گري "محمود
احمدي نژاد" رييس جمهوري پيشين ايران تقريبا نفوذ كاملي را در بدنه 
نظام دارا بودند 
اما در حال حاضر به نظر مي رسد روحاني از حمايت صاحب اختيار اصلي 
كشور برخوردار است  
مقام غربي ياد شده در ادامه سخنان خود گفت : روحاني اكنون حمايت (آيت 
الله ) خامنه اي را داراست   وي خاطر نشان كرد كه يك نزاع سياسي پشت 
صحنه به راه افتاده است  
