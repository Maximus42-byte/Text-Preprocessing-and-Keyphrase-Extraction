نگاهي  به اخبار راديو رژيم صهيونيستي درباره ايران##
تهران -پايگاه خبري راديو رژيم صهيونيستي روز سه شنبه خبرهايي با عناوين 
" كانادا: براي جنگ احتمالي با ايران آماده ايم " و "كيسينجر: بحثي 
نيست كه ايران مي خواهد بمب اتمي بسازد" را درباره ايران منتشر كرد 
به گزارش گروه اخبار ايران در رسانه هاي جهان ؛ اين پايگاه اينترنتي 
صهيونيستي در بخش مشروح خبري خود به شرح زير نوشت :
"" * كانادا: براي جنگ احتمالي با ايران آماده ايم 
وزير دفاع كانادا گفت كه كشورش براي اقدام نظامي عليه تاسيسات اتمي 
ايران آماده است   پيتر مك كي گفت كه هر چند كشورش گزينه ديپلماتيك 
را براي حل معضل اتمي ايران ترجيح مي دهد؛ ولي دولت اتاوا با "برنامه 
ريزي مداوم " خود را براي يك جنگ احتمالي نيز آماده مي كند 
يادآوري مي كنيم كه بنيامين نتانياهو نخست وزير اسراييل ؛ هفته گذشته 
به منظور مذاكره با سران دولت اتاوا به كانادا رفت و موضوع برخورد
با برنامه هاي اتمي حكومت اسلامي ؛ در صدر گفت و گوهاي طرفين بود 

 *كيسينجر: بحثي نيست كه ايران مي خواهد بمب اتمي بسازد
وزير خارجه ايالات متحده در دوران رياست جمهوري جيمي كارتر تاكيد كرد
كه دولت واشنگتن بايد اين فرضيه را بپذيرد كه حكومت ايران "فعالانه "
در حال ساخت سلاح اتمي است  
هنري كيسينجر كه در سن 88 سالگي همچنان از سياستمدارن برجسته 
آمريكايي است ؛ با انتقاد از آنچه كه "گزارش هاي اطلاعاتي " ناميده مي 
شود؛ گفت : " من به شدت با اين گزارش هايي كه در آنها گفته مي شود ما
هنوز نمي دانيم كه ايرانيان در حال ساخت سلاح هستند يا نه ؛ مشكل دارم  
كيسينجر اين سخنان را در مصاحبه اي با فريد ذكريا در شبكه خبري "سي  
ان   ان " بيان كرد و گفت : فكر مي كنم كه ما بايد فرضيات خود را بر
اساس اين موضوع اثبات شده بنا كنيم كه تمام اقدامات آنها به هدف 
رسيدن به توانايي اتمي نظامي است  
وزير خارجه پيشين آمريكا افزود: فكر نمي كنم در مورد اين نظريه ؛ بحثي 
وجود داشته باشد 
يادآوري مي كنيم كه روزنامه آمريكايي "لس آنجلس تايمز" هفته گذشته به 
نقل از گزارش هاي 16 سازمان اطلاعاتي ايالات متحده نوشت كه دولت 
واشنگتن هنوز "شواهد محكمي " در دست ندارد كه نشان دهد حكومت ايران به 
صورت فعال در جهت ساخت سلاح اتمي كار مي كند 

 *ديپلماسي ايراني : چشم بادامي ها محترمانه تحريم را اجرا مي كنند
در ادامه واكنش ها به گزارش تارنماي خبري "بازتاب " در مورد قرارداد
اقتصادي ايران و چين كه اين تارنما آن را "تركمانچاي ارزي " ناميده 
بود؛ غلامرضا كيامهر به عنوان استاد اقتصاد در ايران ؛ به تارنماي خبري 
ر تحليلي "ديپلماسي ايراني " گفت : چشم بادامي ها؛ محترمانه تحريم ها را
اجرا مي كنند 
اين استاد اقتصاد گفت : با اين روش ؛ چين از ايران نفت مي خرد و در
حقيقت به جاي پول آن به ايران كالا صادر مي كند 
او افزود: اين بازي براي آنها دو سر برد است يعني هم نفت را گرفته 
اند و هم پول را به ايران نمي دهند و هم ايران را وادار مي كنند كه 
كالاي چيني از آنها بخرد 
همزمان ؛ اسدالله عسگراولادي رييس اتاق بازرگاني ايران و چين با دفاع از
كيفيت كالاهاي چيني ؛ مدعي شد كه اين "غربي ها" هستند كه "شايعه " بي 
كيفيت بودن كالاهاي چيني را مطرح كرده اند تا به گفته او؛ روابط
جمهوري اسلامي با دولت پكن را خراب كنند 

 *جهرمي : خاوري "جعبه سياه " بود دولت فراري اش داد
محمد جهرمي مديرعامل پيشين بانك صادرات ايران ؛ در سخناني پيرامون 
اختلاس سه هزار ميليارد توماني در جمهوري اسلامي ؛ مديرعامل فراري بانك 
ملي را "جعبه سياهي " توصيف كرد كه مي توانست راز اين اختلاس را برملا
كند و به همين دليل نيز به گفته او توسط دولت از كشور فراري داده شد 
جهرمي در مصاحبه با "خبر آنلاين " گفت : دولت پيگيري مي كرد كه خاوري 
بايد به خارج از كشور برود اما اينكه چه كسي نقش داشته است را الآن 
نمي گويم  
مديرعامل پيشين بانك صادرات سپس با رد هرگونه نقش خويش در اين فساد
اقتصادي ؛ مسوولان دولتي را "فاسد" ناميد  اين در حالي است كه جهرمي 
خود پيشتر وزير كار احمدي نژاد بوده است  
