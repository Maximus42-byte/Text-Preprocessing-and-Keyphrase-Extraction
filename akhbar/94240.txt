راديو فردا:اختلافات اصولگراها در زمان انتخابات شدت يافت
تهران - "تقي رحماني " با عنوان تحليلگر سياسي به بهانه اخباري پيرامون 
"انشعاب و اختلاف عقيده در بين اعضاي جامعه مدرسين حوزه علميه قم " گفت :
اختلافات راست سنتي در زمان انتخابات افزايش يافت و تلاش نكردند كه 
لااقل سازمان راي خود را در پشت يك نفر بياورند و اين در حاليست كه 
سازمان راي آنها هم بيش از 12يا 13ميليون نفر نيست  
وي در گفت و گو با راديو فردا در پاسخ به اينكه "اينكه برخي از
اصولگراها شكست در انتخابات رياست جمهوري اخير را نتيجه اين اختلافات 
مي دانند- تا چه حد واقعيت دارد؟" افزود: به نظر من آرا (انتخابات 
رياست جمهوري ) نشان مي دهد آنها بخت چنداني نداشتند ولي به نظر مي رسد
به علت رقابت دروني از جمله در مناظره ها اين موضوع عريان شد  مثلا
بخشي از سپاه با بخشي از بسيج در عرصه برخي از رفتارها و همچنين در حوزه 
سياست سياست خارجي همسو نيست و بخش سنتي اصولگرايان مثل موئتلفه احساس 
مي كند كه به وسيله سپاه حذف مي شود 
اين فعال ملي مذهبي ادامه داد: "اينها همه نشان دهنده آن است كه 
اصولگراها بر سر مشكل اساسي اختلاف نظر داشتند و اين اختلافات سازمان 
بود كه  راي آنها را متوقف كرد- ولي اگر سازمان راي آنها هم پشت يك 
نفرهم مي رفت - اگر به نتايج آرا نگاه كنيم مي بينيم باعت اين نمي شد
كه بتوانند انتخابات را ببرند 
" به گفته آقاي محبيان كه از جمله انديشمندان جناح (راست ) سنتي است - به 
نظر مي رسد اساسا جناح راست ايران عادت به رانت حكومتي و دوپينك هاي 
نفتي عادت دارد و گويا بدون آن نمي تواند سر پاي خود بايستد" 
راديو فردا در آغاز اين گفت و گو كه به بهانه اين سخنان روز چهارشنبه 
احمد خاتمي عضو مجلس خبرگان رهبري كه "هيچ انشعابي درجامعه مدرسين صورت 
نخواهد گرفت و اختلاف سليقه ها آنقدرمهم نيست " انجام شد- از رحماني 
درباره انشعاب در جامعه مدرسين و محققين حوزه علميه قم و همچنين پيشينه 
اين اختلاف پرسيد؟
وي پاسخ داد: در جامعه مدرسين قم انشعابي به وجود آمد و مجمع محققين و
مدرسين حوزه علميه قم مثل مجمع روحانيون مبارز در تهران بودند كه 
بواسطه اختلاف انتخاباتي در مجلس شوراي سوم از هم جدا شدند و اين 
زمينه وجود داشته است  
تقي رحماني افزود: "اين اختلافات در جامعه مدرسين حوزه علميه قم كه الان 
كاملا زير نظر قدرت رسمي كشور است و اعضاي شوراي به اصطلاح مدرسين كه 
توسط رهبر انتخاب مي شوند و باب ميل حوزه علميه نيستند- زمينه هاي 
اين اختلاف در نوع اعمال نظر حكومت در اين مسايل - وجود داشت  
" اما در مورد آقاي مصباح يزدي مبحت قدري تفاوت دارد  وي به عنوان 
ليدر جبهه پايداري مطرح شده كه اين با ويژگي جامعه مدرسين حوزه علميه 
قم كه بايد طرف يك جريان كلي را در ميان جناح هاي اصولگرا بگيرند-
فرق دارد  به عبارت ديگر آقاي مصباح چند سالي است كه ليدر يك جناح از
اصولگرايان شده است " 
راديو فردا پرسيد: "مصباح يزدي در جريان انتخابات به گفته آيت الله 
محمد يزدي خلاف تصميم جامعه مدرسين و جامعه روحانيت مبارز كانديداي 
مورد نظرخود را كامران باقري لنكراني معرفي كرد كه رد صلاحيت شد  تاچه 
حد اين اقدام او دراين اختلافات تاثير داشته است ؟"
تقي رحماني پاسخ داد: بطوركلي وقتي آقاي مصباح يزدي مي گويد فردي اصلح
است و "در زير آسمان و در روي اين كره خاكي وي را اصلح مي دانم "- خود
به خود ديگر رد صلاحيت چنين آدمي از سوي شوراي نگهبان كه برخي از
اعضايش - عضو جامعه مدرسين حوزه علميه قم هستند- ساده نيست  
"  منصرف شدن لنكراني هم از كانديداتوري هم حاصل يك اختلاف بود كه با
يك هزينه كمتري آن را صورت داد و مورد بعدي حمايت آقاي مصباح از آقاي 
جليلي بود كه باز هم نشان دهنده نگاه آقاي مصباح يزدي بود در صورتي 
كه جامعه مدرسين حوزه علميه قم مطابق نظر رهبري تمايل به آقاي ولايتي 
داشت و آقاي ولايتي را اصلح اعلام كرد 
 " پس به نظر مي رسد كه اين اختلاف خود به خود اختلافي بود كه مي شود
گفت كه به ريشه اش برمي گشت و نشانه اش اينكه الان آقاي مصباح يزدي 
ليدر جرياني به نام جبهه پايداري است كه بسيار تندرو است و با
نظاميان تعامل مي كند - در صورتي كه جامعه مدرسين سنتيتر و محافظه 
كارتر و همچنين به موئتلفه نزديك است - و در اين انتخابات هم شايد به 
نظر آقاي (آيت الله ) خامنه اي (رهبر معظم انقلاب ) نزديك بود كه كانديداي 
مورد نظرش آقاي ولايتي بود 
" پس اختلاف اخير در جامعه مدرسين حوزه علميه قم هم اختلاف مي اندازد 
حرف آخر اينكه مصباح يزدي با روند حاكم بر جامعه مدرسين حوزه علميه 
قم همسو نيست " 

