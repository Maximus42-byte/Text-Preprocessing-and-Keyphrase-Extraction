يك  ديپلمات غربي : اختلاف در ژنو رو به كاهش است
تهران - ايرنا - خبرگزاري آسوشيتدپرس بامداد جمعه در گزارشي از ژنو با
اشاره به اينكه مذاكرات هسته اي ايران وارد مرحله حساسي شده است - از
يك ديپلمات  نقل كرد كه اختلافات رو به كاهش است  
بنا بر اين گزارش - يك ديپلمات غربي كه در مذاكرات حضور داشت - گفت :
اختلاف بر سر غني سازي اورانيوم ظاهرا اختلافي آزار دهنده تر از درخواست 
توقف كار احدات راكتوري بود كه در صورت تكميل شدن پلوتونيوم توليدخواهد كرد 
پلوتونيوم نيز همچون اورانيوم غني شده مي تواند براي مسلح كردن كلاهك 
هاي هسته اي استفاده شود 
اين ديپلمات كه خواست ناشناس بماند چرا كه اجازه اظهار نظر در مورد
اين مذاكرات محرمانه را ندارد- افزود : با اين حال - موارد اختلاف -
كمتر و كمتر مي شوند  "
آسوشيتدپرس حساسيت مذاكرات را ناشي از تلاش مذاكره كنندگان براي 
تنظيم دقيق توافقنامه اي دانست كه برنامه هسته اي تهران  را در ازاي 
كاهش تحريمها محدود خواهد ساخت  
شركت كنندگان در مذاكرات از اظهار نظر در مورد موانع موجود در سر
راه يك توافق خودداري كرده اند  
ولي از بيانيه هاي ايران و اظهارات مقامات غربي چنين بر مي آيد كه اين 
موانع - يافتن راهي  قابل قبول در مورد برخورداري ايران از حق غني سازي 
و مسئله كاهش تحريم ها است  
غني سازي يك نوع فن آوري دوگانه براي توليد سوخت راكتور يا مواد لازم 
براي كلاهك هسته اي است  
امريكا و متحدانش علامت داده اند كه حاضرند در ازاي يك توافق اوليه 
براي مهار برنامه هسته اي ايران برخي تحريم ها را كاهش دهند 
يك عضو هيات ايراني گفت : كشورش مي داند كه تحريم هاي سخت بانكي و نفتي 
نمي توانند بي درنك لغو شوند ولي ايران خواستار تخفيف هايي در تحريم ها
ظرف شش ماه از توافق اوليه براي برداشتن نخستين گام است  
وي همچنين اشاره كرد كه ايران آماده بحت در مورد محدود ساختن غني سازي 
اورانيوم است ولي در عين حال خواستار نوعي حق غني سازي بوده درخواستي كه 
 امريكا و متحدانش تاكنون در مقابل آن مقاومت كرده اند 
