آمريكا يك  شركت نفتي را به دليل همكاري با ايران تحريم كرد 
تهران - تلويزيون فارسي صداي آمريكا سه شنبه شب گفت : آمريكا براي وارد
آوردن فشار بيشتر بر ايران به دليل خودداري از انجام تعهدات بين المللي 
خود در مورد برنامه اتمي ؛  شركت بلوروسنفت را تحريم كرد 
به گزارش ايرنا تلويزيون فارسي صداي آمريكا گزارش داد كه وزارت خارجه آمريكا در بيانيه اي  گفت : يك عنصر عمده استراتژي ايالات متحده بر توانايي ايران در توليد نفت و گاز متمركز است كه - بر
اساس قطعنامه 1929 شوراي امنيت سازمان ملل متحد - ايران از آن براي تامين 
 هزينه فعاليت هاي  مرتبط با گسترش تسليحات اتمي و نيز وارد كردن كالاهاي 
داراي قابليت كاربرد دوگانه استفاده  مي كند 
در اين  بيانيه آمده است كه برپايه اين استراتژي وزارت امور خارجه به 
استناد قانون تحريم هاي  ايران ؛ تحريم هايي  را بر شركت بلوروسنفت ؛ به دليل 
 مشاركت در بخش نفت ايران ؛ برقرار  مي كند 
بيانيه  مي افزايد وزارت امور خارجه در جريان يك بررسي كامل تاييد كرده كه 
 شركت در سال 2007 براي اجراي پروژه توسعه ميدان نفتي -جوفير< در ايران ؛
يك قرارداد 500 ميليون دلار با شركت نفتيران منعقد كرد  قانون تحريم هاي 
ايران ايجاب  مي كند تحريم هايي  بر شركت هايي  كه بيش از 20 ميليون دلار در
ايران سرمايه گذاري   مي كنند وضع شود 
اقدام عليه شركت بلوروسنفت ؛ گام جديدي است كه آمريكا در جهت برقراري 
تحريم هايي  بر ايران بر  مي دارد  در سپتامبر 2010؛ وزارت امور خارجه 
تحريم هايي  را بر شركت نفتيران اعلام كرد و براي ترغيب پنج شركت عمده بين 
المللي انرژي به پايان دادن به سرمايه گذاري  در ايران و دادن اطمينان از
شركت در فعاليت هاي  جديد مرتبط با انرژي ؛ كه ممكن است قابل تحريم باشند؛
مقررات ويژه مندرج در قانون جامعه تحريم هاي  ايران ؛ مصوبه 2010 را به 
اجرا گذاشت  
در بيانيه وزارت امور خارجه آمريكا گفته  مي شود از اول  ماه ژوئيه 2010
كه پرزيد��ت اوباما قانون را امضا كرد؛ توانايي ايران براي جلب سرمايه 
گذاري جديد جهت توسعه منابع نفت و گاز آن و توليد يا وارد كردن فراورده 
هاي نفتي پالايش شده بشدت محدود شده است  
