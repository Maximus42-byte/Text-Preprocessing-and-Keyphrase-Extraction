كريستين  ساينس مانيتور:منتقدان آمريكايي براي دوره پس از توافق موقت با ايران آماده مي شوند
تهران - ايرنا - هفته نامه آمريكايي "كريستين ساينس مانيتور" در
گزارشي نوشت : مخالفان توافق هسته اي موقت با ايران كه از جلوگيري 
انعقاد آن نااميد شده اند- به تدريج توجه خود را به راه هاي حفظ
فشار و تدابير تنبيهي در فاصله زماني ميان توافق هاي موقت و نهايي 
معطوف مي كنند 
در اين گزارش به قلم "هوارد لافرانچي " آمده است : مخالفان و افراد بدبين 
به توافق هسته اي موقت با ايران كه از كارشكني در مسير توافق مذاكره 
كنندگان نااميد شده اند- به تدريج خود را آماده مي كنند براي 
اطمينان از اين كه هر گونه "توافق بد" با جمهوري اسلامي به دستيابي 
اين كشور به سلاح هسته اي منتهي نشود 
مفسران اذعان دارند كه نه كنگره و نه اعتراض هاي منتقدان برجسته اي 
همچون "بنيامين نتانياهو" نخست وزير اسرائيل نمي تواند مانع از تحقق 
توافق غرب با ايران شود  بنابر اين - آن ها از اين پس توجه خود را به 
راه هايي معطوف مي كنند كه از طريق آن بتوانند در صورت عدم متابعت 
ايران از مفاد هر گونه توافق - اين كشور را مواخذه نمايند 
شش قدرت بزرك جهان كه طرف مذاكره ايران در ژنو هستند تا كنون 
دستاوردي را در زمينه كاهش اختلاف نظرها اعلام نكرده اند و حتي برخي 
مقامات ايراني از افزايش شكاف ها در قياس با آخرين دور مذاكرات كه 
دو هفته پيش به پايان رسيد- خبر مي دهند 
با اين حال - نبود پيشرفت مانع از ملاقات برخي اعضاي كنگره با مقامات 
دولت آمريكا در كاخ سفيد و ابراز بي اعتمادي آن ها نشده است   دست كم 
يكي از سناتورهاي جمهوريخواه اعلام كرده قصد دارد قانوني را ارائه دهد
كه به موجب آن - در صورت وجود هر گونه سندي دال بر عدم متابعت ايران 
از مفاد توافق موقت - تحريم هاي لغو شده به حالت اول بازگردند 
توافق موقت با ايران با هدف متوقف كردن پيشرفت هاي برنامه هسته اي 
اين كشور طراحي خواهد شد تا ضمن اجراي آن غرب بتواند توافقي جامع و
قابل اثبات را به منظور جلوگيري از توليد سلاح هاي هسته اي توسط ايران 
تهيه كند  به نظر مي رسد مخالفان بيشتر نگران هستند توافقي كوتاه مدت 
كه تا حدي امكان غني سازي اورانيوم را براي ايران حفظ كرده است به 
توافقي دائمي در زمينه "حق غني سازي " ايران تبديل شود 
"جان بولتون " سفير سابق آمريكا در سازمان ملل متحد به عنوان يكي از
مهم ترين منتقدان ديپلماسي دولت آمريكا با ايران گفت : برنامه هسته 
اي تهران از ابتدا يك برنامه تسليحاتي بوده و من هيچ تغييري در آن نمي 
بينم - به ويژه اگر توافق موقتي با جمهوري اسلامي منعقد كنيم كه غني سازي 
اورانيوم تهران را بپذيرد 
به گفته او- چنين قراردادي مي تواند به طرز خطرناكي اشتباه باشد زيرا
در صورت نبود هر گونه چشم اندازي درباره طرح نهايي - احتمال اين كه يك 
توافق موقت به توافقي دائمي تبديل شود بسيار زياد است  
ترس از اين كه قراردادي موقت به يك توافق دائمي تبديل شود و دست 
ايران را در برنامه غني سازيش باز بگذارد باعت شد "باب كوركر" سناتور
جمهوريخواه آمريكا روز پنجشنبه قانوني را با هدف حفظ فشار بر ايران در
دوره زماني ميان "گام اول " و توافق نهايي معرفي كند 
وي گفت اين طرح تا پيش از توافق ايران با "مفاد ضروري توافق نهايي 
قابل قبول "- هر گونه لغو تحريم ها را - به جز آن چه كاخ سفيد لغو
"محدود و قابل بازگشت " تحريم ها مي نامد -غير ممكن خواهد ساخت   به موجب 
اين طرح- همچنين هر گونه تحريمي كه به واسطه توافق موقت لغو شده باشد در
صورت نقض تعهدات از سوي جمهوري اسلامي به حالت اول برگردانده خواهد شد
كوركر افزود: ايران براي آن كه بتواند تحريم هاي مهم و عمده را جزئي 
از توافق نهايي سازد- ناگزير خواهد بود به صورت قابل اثباتي "تهديد
ناشي از برنامه هسته ايش را كاهش دهد "
كاخ سفيد به منظور خنثي كردن انتقادهاي تضعيف كننده هر گونه توافق 
احتمالي - تا لحظه آخر و حتي زماني كه مذاكره كنندگان در راه ژنو بودند
تلاش كرد اعضاي كنگره را متقاعد سازد 
"برد شرمن " به عنوان يك عضو از هيات قانونگذاراني كه روز پنجشنبه به 
كاخ سفيد دعوت شد- مي گويد همچنان نسبت به توافق با ايران بدبين است  
وي پيش از جلسه كاخ سفيد در كنگره - با مخالفان دولت ايران نشستي 
درباره وضعيت نامناسب پناهندگان اين كشور در عراق داشت و به حضار در
اين جلسه گفت كه مي رود تا كاخ سفيد را متقاعد سازد از هر گونه 
توافق بد با جمهوري اسلامي بپرهيزد 
شرمن پس از جلسه اش در كاخ سفيد گفت : من هنوز هم مي ترسم كه آن ها
تمايل داشته باشند وارد توافقي شوند كه برايشان بهتر از توافق نكردن 
باشد  اين اظهارات شرمن نشان دهنده اتهاماتي است كه نه تنها اعضاي 
كنگره بلكه رهبران فرانسوي نيز به باراك اوباما نسبت مي دهند 
وي در عين حال تاكيد كرد از نگراني هايش در اين زمينه در قياس با پيش 
از جلسه كاسته شده است  
شرمن مي گويد يكي از چالش هاي توافق موقت و يكي از دلايلي كه وي 
هيچگاه با "گام نخست " پيش از رسيدن به توافقي كامل موافق نبوده رواج 
اين تفكر در ميان شركت هاي تجاري بين المللي است مبني بر اين كه "از اين 
پس معامله با ايران مشكلي ندارد "
به گفته او - براي مبارزه با ايران و حفظ فشارها- وي و ديگر اعضاي 
مجلس نمايندگان به اعمال فشار بر سنا به منظور تصويب دور جديد تحريم ها
ادامه مي دهند  به گفته شرمن - هدف از اين كار آن است كه ايران 
انگيزه اش را براي رسيدن به توافقي جامع در زمينه برنامه هسته ايش از دست ندهد 
