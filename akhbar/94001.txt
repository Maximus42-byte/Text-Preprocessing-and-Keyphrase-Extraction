سخنگوي  وزارت خارجه آذربايجان :باكو اجازه استفاده از اراضي خود براي حمله به ايران را نخواهد داد
باكو -"المان عبدالله اف " سخنگوي وزارت خارجه جمهوري آذربايجان در مصاحبه 
با رسانه هاي گروهي مصر اعلام كرده است كه جمهوري آذربايجان اجازه 
استفاده از اراضي خود براي حمله احتمالي به ايران از سوي اسرائيل و
آمريكا را نخواهد داد 
به گزارش ايرنا- مسوول واحد مطبوعات وزارت خارجه آذربايجان در جريان 
سفر خود به مصر با روزنامه هاي 'اليوم السابع  - 'الاهرام  -
'الدستور الاصلي  و 'تحرير نيوز و خبرگزاريهاي اين كشور
مصاحبه كرده است  
وي در مصاحبه با رسانه هاي مصر- ابراز اميدواري كرده است دولت مصر
به حمايت خود از جمهوري آذربايجان در مساله قره باغ كوهستاني همچنان 
ادامه دهد 
اين مقام آذري همچنين گفته است كه امروز جمهوري آذربايجان قادر به 
آزادسازي سرزمينهاي خود از راه نظامي است اما خواهان خونريزي نبوده 
و علاقه مند به حل و فصل مناقشه از طريق راههاي ديپلماتيك است  

