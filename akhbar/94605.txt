انديشكده بلفر :تعليق فعاليت هاي هسته اي به معناي پايان خطر اقدامات انحرافي نيست 
يك انديشكده آمريكايي با اشاره به تعليق داوطلبانه غني سازي در
سايت نطنز از سوي ايران در 1382 و آغاز به كار مجدد اين مجموعه تاكيد
كرد كه با تعليق فعاليت هاي هسته اي خطر اقدامات انحرافي به صفر نمي 
رسد 
به گزارش ايرنا- انديشكده آمريكايي "بلفر" وابسته به دانشگاه 
"هاروارد" در مقاله اي با عنوان "تعليق فعاليت هاي هسته اي به معناي 
پايان خطر اقدامات انحرافي نيست "  به قلم "ديويد نازبوم " ( David
Nusbaum)  كه مهندس شيمي - پژوهشگر و كارشناس "پروژه مديريت امنيت بين 
المللي اتم " معرفي مي شود- نوشت :
"هدف درازمدت پيگيري ديپلماسي با ايران اين است كه اين كشور همزمان با
شفاف سازي در زمينه فعاليت هاي گذشته اش - متقاعد شود كه عمليات غني 
سازي را هم به حال تعليق درآورد و در عين حال مذاكرات تا دست يابي به 
يك راه حل دائمي براي بحران هسته اي ادامه يابد  اما استفاده از
تعليق توليد مواد غني شده به عنوان يك گام در مذاكره مشكلاتي هم به 
همراه دارد "
نويسنده اين نوشتار هدف خود را "معرفي يك چارچوب حفاظتي در خصوص 
تاسيسات غني سازي تعليق شده و ارائه خط مشي اي كه بتواند ميزان خطر
اقدامات انحرافي و مخفيانه در خصوص مواد هسته اي و تجهيزات كليدي را
كاهش دهد" عنوان مي كند 
وي در توضيح نقاط مبهم تعليق غني سازي نوشت :
"اول اينكه جزييات فني تعليق هرگز به روشني تعريف نشده است   در صورت 
تعليق غني سازي - تعيين ميزان موجودي مواد غني شده و درجه غناي آنها مشكل 
حادي است زيرا كشورهايي كه تعليق را مي پذيرند- احتمالا مقاصد نظامي 
دارند يا داشته اند "
وي در ادامه تاكيد كرد:
"جامعه بين المللي بايد از خطر انجام اقدامات انحرافي طي تعليق فعاليت 
هاي غني سازي آگاه باشد و بايد به واسطه افزودن تدابير راستي آزمايي 
لازم در روند مذاكرات و امضاي هر گونه توافقنامه در خصوص تعليق - اين 
خطرات را كاهش دهد   به همين دليل بازرسي ها و كنترل تاسيساتي كه فعاليت 
هاي غني سازي در آنها تعليق شده است - بايد شديدتر و  پرنفوذتر از
شرايطي باشد كه عمليات غني سازي به طور عادي در آنها جريان داشته است 
 "
نويسنده اين مقاله در توضيح راه حل خود براي كاهش خطر اجراي عمليات 
انحرافي و مخفيانه افزود:
"تجهيزاتي مانند دوربين ها- مهر و موم و حسگرهايي كه آژانس بين المللي 
انرژي اتمي براي كنترل و محدود كردن يك تاسيسات هسته اي فعال به كار مي 
برد- لزوما براي كنترل و اثبات نبود مواد هسته اي يا غيرفعال بودن 
تاسيسات در زمان تعليق غني سازي - كارآمد نيستند و با استفاده صرف از
اين تدابير نمي توان از نبود عمليات مخفيانه و انحرافي مطمئن شد  براي حل 
اين مشكل فقط يك راه حل وجود دارد و آن اصرار و پافشاري بر اين است 
كه در دوران تعليق نه تنها تمامي تجهيزات كنترل و محدود كردن تاسيسات 
فعال قبلي همچنان بر سر جاي خود بمانند بلكه  ضروري است كه سيستم 
تزريق خوراك - سيستم بازيابي توليدات و منبع برق نيز از كار انداخته 
 و مهر و موم شوند  كسب اطمينان از اينكه تجهيزات به طور كامل از كار
افتاده اند بايد بخش استاندارد روند تعليق فعاليت يك تاسيسات غني سازي 
باشد  حضور دائمي بازرسان طي روند آماده سازي تاسيسات براي تعليق و
طي دوران تعليق بسيار حياتي و ضروري است  "
وي در ادامه با يادآوري اينكه آژانس بين المللي انرژي اتمي بيش از 25
سال است كه تاسيسات غني سازي حاوي سانتريفيوژهاي گازي را تحت نظارت و
كنترل قرار داده است - نوشت :
"اما متاسفانه همچنان تعيين ميزان موجودي مواد غني شده و  درجه غناي 
آنها يكي از اصلي ترين مشكلاتي است كه نظام پادمان تاسيسات غني سازي را
به چالش مي كشاند  در سال هاي اخير كشورهاي بسياري فعاليت هاي جديدي 
را آغاز كرده اند كه نظامي شدن برخي از ابعاد فعاليت هاي هسته اي 
آنها را در پي دارد  تعدادي از اين فعاليت ها اعلام شده و تعدادي نيز
اعلام نشده است   وقتي مشكلات بروز مي كنند ديپلمات ها دست به كار مي 
شوند تا كشور خاطي را متقاعد كنند كه فعاليت هايش را به طور موقت 
تعليق كند و در عين حال مذاكرات نيز تا يافتن يك راه حل در دراز مدت 
ادامه مي يابد "
وي در بخش بعدي مقاله خود ضمن اشاره به  تعليق داوطلبانه غني سازي در
سال 1382 (2004) از سوي ايران كه در راستاي اعتمادسازي صورت گرفته 
بود و درج بخش هايي از متن بيانيه آژانس بين المللي انرژي اتمي در خصوص 
اين اقدام - افزود:
"ايران در ژانويه سال 2006 به آژانس اطلاع داد كه تصميم گرفته است 
"فعاليت هاي تحقيق و توسعه مربوط به برنامه انرژي هسته اي صلح آميز
را كه به عنوان اقدامي داوطلبانه در جهت اعتمادسازي و نه تعهد
قانوني الزام آور- به حال تعليق درآورده بود" از سر بگيرد  ايران به 
فعاليت هايي اشاره مي كرد كه در "تاسيسات غني سازي سوخت در مقياس 
آزمايشي " (PFEP)  و "تاسيسات غني سازي سوخت " (FEP) (قبل از تعليق 
داوطلبانه )  در "نطنز" انجام مي شدند  ايران در فوريه سال 2006
آزمايش هاي غني سازي را در PFEP   از سر گرفت و FEP در فوريه سال 
2007 دوباره شروع به كار كرد "
كارشناس انديشكده بلفر در ادامه نوشت :
"در حال حاضر ايران به مذاكره با آژانس بين المللي انرژي اتمي و
نمايندگان پنج كشور داراي سلاح هسته اي به علاوه آلمان درباره درخواست 
آنها براي تعليق تمام يا بخشي از فعاليت هاي غني سازي اورانيوم (غني سازي 
5 7 و 720) و توقف عمليات در تاسيسات غني سازي زيرزميني "فردو" در
نزديكي شهر قم - ادامه مي دهد  مسئله تعليق محدود به ايران نيست  
جامعه بين المللي هنوز اميدوار است كه كره شمالي را متقاعد كند تا
فعاليت هاي هسته اي خود را به حال تعليق در آورد و با يك توقف موقت 
احتمالي در ساخت موشك هاي دور برد خود موافقت كند "
نويسنده اين مقاله سپس در توضيح مفهوم "تعليق " نوشت :
"تعليق وضعيت حد وسطي است بين فعاليت عادي و تعطيلي كامل و هميشگي يا
انهدام يك تاسيسات هسته اي   تعليق لزوما محدوديت زماني ندارد اما با
نوعي ناپايداري و عدم اطمينان همراه است   اين كار يك اقدام داوطلبانه 
است و آژانس بين المللي انرژي اتمي نمي تواند يك كشور را مجبور كند كه 
فعاليت هاي هسته اي خود را به حالت تعليق درآورد  هيچ قوانين و
مقرراتي وجود ندارد كه طبق آنها نهادهاي بين المللي بتوانند تاسيسات 
تعليق شده را كنترل كرده و از نبود فعاليت هاي مخفيانه هسته اي مطمئن 
شوند  در گذشته - موارد متعددي وجود دارد كه نشان دهنده ابهام و عدم 
شفافيت  تدابير امنيتي و حفاظتي تاسيسات هسته اي تحت تعليق هستند  مثلا
طي سال هاي اخير كره شمالي بارها اعلام كرد كه فعاليت هسته اي خود را
تعليق مي كند و تلاش هاي آژانس براي بازرسي و كسب اطمينان از اينكه 
در دوران تعليق هيچ عملياتي براي توليد مواد هسته اي صورت نگيرد-
موفقيت چنداني به همراه نداشت  "
وي در ادامه ضمن تاييد اينكه تعليق فعاليت هاي هسته اي در تعامل با
اشاعه دهندگان بالقوه و احتمالي سلاح هسته اي يك موفقيت ديپلماتيك به 
شمار مي رود- تاكيد كرد:
"آژانس بين المللي انرژي اتمي بايد در حصول اطمينان از اينكه (اجراي )
توافقنامه ي تعليق هر نوع فعاليت توليدي در يك تاسيسات هسته اي مي 
تواند كنترل شود و پوششي براي فعاليت هاي هسته اي مخفيانه نيست - نقش 
اصلي را ايفا كند  لازم است كه طي ماه ها و سال هاي آتي - رسيدگي و سر
زدن به تاسيسات در حال تعليق و پرداختن به هر گونه خطر و احتمال 
نظامي شدن آنها بسيار مورد توجه قرار گيرد "
نويسنده اين مقاله در ادامه ضمن اشاره به اينكه آژانس بين المللي 
انرژي اتمي در سال هاي اخير تلاش هاي بسياري براي تقويت نظام پادمان 
تاسيسات هسته اي انجام داده است و اقدامات بسياري را نيز با همكاري 
دانشمندان كشورهاي مختلف در دست اجرا دارد- ضعف هاي نظام كنوني را
توضيح داد و چهار فرضيه را براي اقدامات انحرافي طي دوران تعليق 
فعاليت هاي هسته اي مطرح كرد 
 وي در توضيح فرضيه اول نوشت :
"اقدام انحرافي مي تواند طي فرآيند آماده سازي تاسيسات براي تعليق روي 
دهد  هدف احتمالي انحراف از فرايند غني سازي 5 تا 20 درصد- افزايش درجه 
غناي اورانيوم و رساندن آن به درجه نظامي است و از آنجايي كه تحقق هدف 
نظامي با وجود مقدار اندكي از اورانيوم با درجه غناي نظامي امكان 
پذير است -در نتيجه ادامه فرايند غني سازي تا درجه مورد نظر مي تواند
در يك تاسيسات كوچك و مخفي زيرزميني يا حتي روي زمين و در يك منطقه صنعتي 
و بين تعداد بسيار زيادي دستگاه ها و تاسيسات شيميايي نيز انجام شود "
اين كارشناس آمريكايي سپس فرضيه دوم خود را تشريح كرد:
"وجود يك منبع تغذيه مخفي و اعلام نشده بسيار محتمل است و بخصوص اگر در
دوران تعليق سانتريفيوژها همچنان به چرخش ادامه دهند و سيستم هاي خنك 
كننده و خلاء همچنان فعال باشند- اين احتمال افزايش مي يابد  همچنين اگر
مجموعه -  تحت سركشي هاي منظم و بازرسي هاي دقيق و سختگيرانه نباشد- در
زماني كه پروسه غني سازي متوقف شده و مواد هسته اي  را از آنجا بيرون 
برده اند- منبع تعذيه مخفي را به آساني به مجموعه خواهند آورد و مواد
هسته اي مخفي و اعلام نشده را دوباره وارد پروسه غني سازي خواهند كرد 
محصول اين پروسه مخفيانه به يك تاسيسات غني سازي مخفي ديگر حمل خواهد شد
تا درجه غناي آن افزايش يافته و به ميزان لازم براي مقاصد نظامي برسد
 "
وي در پايان راهكارها و نتيجه گيري هاي اوليه خود را براي پيشگيري از
اين اقدامات انحرافي و مخفيانه ارائه كرد:
"1 -بايد اطمينان حاصل كرد كه يك تاسيسات تعليق شده تحت هيچ شرايطي -
با ماده هسته اي يا بدون ماده هسته اي - شروع به كار نخواهد كرد  حصول 
اطمينان از  قطع جريان تزريق گاز 6UF  به پروسه - توقف كامل چرخش 
سانتريفيوژها و قطع كامل جريان برق و جدا سازي قطعات منبع تغذيه ي 
مبدل هاي پرسرعت - ضروري است   تمامي اورانيوم باقي مانده در تاسيسات و
سيستم ها بايد از مجموعه خارج شود و بسته هاي حاوي مواد هسته اي 
بازيافت شده بايد توسط آژانس مهر و موم شوند 
2 -اقدامات مربوط به رسيدگي و نگهداري بايد به حداقل ميزان لازم  و
تحت نظارت (بازرسان )خارجي انجام شود 
3-اجازه خارج كردن مواد- دستگاه ها و تجهيزات بيرون از سايت نبايد پيش 
از بازرسي ماموران آژانس - صادر شود 
4 -پروسه شات داون بايد بسيار دقيق مديريت و انجام شود: كنترل مقدار
همه مواد - شناسايي و بازرسي تمامي مجاري خروجي دستگاه ها و نقاطي كه 
تاسيسات از آنها تغذيه مي شود- ثبت ويژگي ها و شمارش و كنترل ضايعات و
محصولاتي كه حين پروسه شات داون - تميز كردن و از كار انداختن تاسيسات به 
دست مي آيند- ضروري است  "
