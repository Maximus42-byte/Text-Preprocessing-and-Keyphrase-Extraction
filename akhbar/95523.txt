بازتاب  سخنان مقام معظم رهبري در بي بي سي
تهران - بي بي سي گزارش داد : آيت الله علي خامنه اي - رهبر ايران در
ديدار با مسئولان و مقام هاي ارشد ايراني با اشاره به اظهارات مقام 
هاي آمريكايي در روزهاي اخير براي مذاكره با ايران گفت : "در ابتداي 
امسال هم گفتم كه به مذاكره با آمريكا خوش بين نيستم - اگرچه در سالهاي 
گذشته مذاكره در مسائل خاصي همچون عراق را منع نكردم  "
بي بي سي افزود: به گفته آيت الله خامنه اي : آمريكايي ها غيرقابل اعتماد
و غيرمنطقي هستند و در برخوردهايشان صادق نيستند "
او گفت : "موضع گيري مسئولان آمريكايي در همين چند ماه گذشته - بار ديگر
ضرورت خوش بين نبودن به آنها را تاييد كرد "
در روزهاي گذشته بسياري از چهره هاي سياسي و اجتماعي آمريكا در نامه 
هاي جداگانه به باراك اوباما- رئيس جمهور آمريكا از او خواسته بودند
كه با توجه به پيروزي حسن روحاني در انتخابات رياست جمهوري ايران با
ان كشور وارد مذاكره شود 
رهبر ايران خطاب به مسئولان جمهوري اسلامي گفت : "در تعامل با دنيا- هنر
اين است كه بتوانيد راه خود را ادامه دهيد بدون آنكه طرف مقابل 
بتواند مانع حركت شما بشود و اگر تعامل با دنيا منجر به برگشت از مسير
شود- يك خسارت است  "
آيت الله خامنه اي در بخشي ديگر از سخنانش گفت كه مسئله اقتصاد و ادامه 
پيشرفتهاي علمي - بايد در اولويت كار همه مسئولان قرار داشته باشد 
آيت الله خامنه اي با اشاره به انتخابات اخير ايران گفت كه "نصرت بزرك -
خلق حماسه سياسي در انتخابات رياست جمهوري بود كه آثار اين حماسه عظيم -
به تدريج در بخش هاي مختلف آشكار خواهد شد "
او همچنين درباره اين انتخابات گفت : "بحمدالله جابجايي مسئوليتها در ايران 
اسلامي بجز سال 88 كه برخي خطاي بزرگي كردند و كشور را به لب پرتگاه 
بردند- همواره با آسايش - شادكامي و خوبي همراه بوده است  "
پيش از سخنان رهبر جمهوري اسلامي - محمود احمدي نژاد- رئيس جمهور گزارش 
مشروحي از عملكرد دوره هشت ساله رياست جمهوري خود ارائه كرد 
گزارش آقاي احمدي نژاد در قالب پاسخ به 21 سوال طراحي شده بود كه در
پاسخ ها عملكرد 8 ساله دولت با عملكرد دولتهاي قبل مقايسه شد 
او دو عامل بيروني بحران جهاني اقتصاد و تحريم هاي گسترده اقتصادي و يك 
عامل شرايط داخلي از جمله خشكسالي سالهاي اخير- تنش هاي سياسي سال 88- و
به گفته او "سياه نمايي برخي جريان ها" را از جمله عوامل تاثير گذار در
عملكرد دولت هاي نهم و دهم بر شمرد 
حسن روحاني - رئيس جمهور منتخب - احمد جنتي - دبير شوراي نگهبان - علي 
لاريجاني رئيس مجلس و صادق لاريجاني - رئيس قوه قضاييه از جمله مسئولان حاضر
در اين ديدار بودند 
اكبر هاشمي رفسنجاني - رئيس مجمع تشخيص مصلحت نظام و علي اكبر ناطق نوري -
رئيس دفتر بازرسي بيت رهبري از جمله چهره هاي سرشناس غايب در اين جلسه بودند 
