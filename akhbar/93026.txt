نجات ژنو 2 یا نجات سوریه؟ 
" در حالی که تنها چندین ساعت به برگزاری نشست ژنو2 که با هدف حل سیاسی بحران سوریه برگزار می‌شود، مانده این سوال مطرح می‌شود که آیا نشست ژنو در پایان دادن به جنگ داخلی و توطئه‌های خارجی علیه سوریه موفق عمل خواهد کرد؟ اوضاع سیاسی و نظامی سوریه نشاندهنده این است که امید زیادی به موفقیت این کنفرانس نیست.

بیشتر کسانی که به این نشست خوش بین هستند به نشست ژنو2 به عنوان گامی نخست برای مذاکرات سیاسی و نه یک فرصت تاریخی مناسب برای پایان دادن به تراژدی سوریه می‌نگرند و این یعنی حل نهایی بحران سوریه به ژنو 3، 4، 5 و چه بسا بیشتر هم نیاز دارد."

به گزارش خبرگزاری دانشجویان ایران (ایسنا)، روزنامه السفیر لبنان در تحلیلی با عنوان "نجات ژنو2 یا نجات سوریه" با اشاره به نشستی صلحی که فردا (چهارشنبه) در خصوص سوریه برگزار می‌شود و احتمالات درباره پیروزی یا شکست این نشست چنین می‌نویسد: "برخی کشورها و طرف‌ها نه نگران سرنوشت سوریه و ملت آن بلکه نگران سرنوشت نشست ژنو 2 هستند، به همین دلیل تلاش‌های سیاسی، منطقه‌ای و بین‌المللی زیادی که پیش از برگزاری این نشست صورت گرفته بیشتر در چارچوب نجات ژنو 2 است تا نجات ملت و کشور سوریه تا جایی که واشنگتن و لندن پیش‌تر تهدید کردند که اگر ائتل��ف مخال��ان سوریه ژنو 2 را تحریم کند و در آن شرکت نکند به حمایت‌های خود از این ائتلاف پایان می‌دهند.

اگر به پیچیدگی‌های بحران سوریه، تحولات پی در پی آن و آمیخته شدنش با برخی پرونده‌های داغ منطقه‌ای و مداخله‌های بیگانگان در این کشور نگاهی بیفکنیم، می‌بینیم که اگر نشست ژنو2 برگزار شود فرصت‌های موفقیت آن بسیار اندک است. چرا که همچنان برخی مخالفان سوریه در موضع گیری خود نسبت به ژنو 2 تردید دارند و دچار دو دستگی هستند. همچنین گروه‌های مسلح مخالفی که با نظام سوریه می‌جنگند اعلام کرده‌اند با حضور در ژنو 2 و تمامی نتایجی که در پی خواهد داشت، مخالفند و برخی گروه‌ه��ی سیاسی دیگر در داخل و خارج سوریه نیز با تعیین شروطی حاضر به مشارکت در این نشستند.

علاوه بر این ائتلاف مخالفان سوریه اعلام کرده که در ژنو 2 شرکت می‌کند اما "هیات هماهنگی مخالفان سوریه" با حضور در ژنو 2 مخالف است.

از سوی دیگر پیشروی‌های چشمگیر نظام سوریه در جبهه‌های جنگ، وقوع درگیری‌های خشونت‌آمیز میان گروه‌های مسلح مخالف در بیش از چند شهر و منطقه سوریه و افزایش نقش و مداخله گروه‌های تروریستی تندرو از جمله "دولت اسلامی عراق و شام" موسوم به "داعش"، "جبهه النصرة"، "جبهه اسلامی" و دیگر گروه‌های تروریستی در جنگ سوریه نیروهای منطقه‌ای و بین‌المللی را نگران کرده است و کشورهای طرفدار مخالفان سوری را وادار کرده تا در موضع و سیاست‌های خود در قبال حوادث جاری سوریه بازنگری کنند. به عنوان مثال عبدالله گل، رئیس جمهوری ترکیه چند روز پیش اعلام کرد که ترکیه در موضع خود نسبت به جنگ سوریه بازنگری خواهد کرد تا منافع تمامی منطقه محقق شود.

پس از اینکه جنگ داخلی و بحران سوریه و اوضاع وخیم انسانی و امنیتی در این کشور بار سنگینی بر دوش جامعه جهانی قرار داد بسیاری از طرف‌های بین‌المللی خواهان توقف جنگ و درگیری‌ها در سوریه و یافتن راه‌حل‌های سیاسی برای حل بحران در این کشور شدند، اما موفقیت نشست‌های ویژه‌ای که با هدف حل درگیری‌ها و جنگ‌های داخلی برگزار می‌شوند پیش از هر چیز تمایل واقعی و جدی طرف‌های درگیر و آمادگی آن‌ها برای ارائه امتیازات سیاسی مهم و اتخاذ تصمیمات قاطعانه را می‌طلبد.

در خصوص سوریه نیز باید گفت برخی طرف‌های درگیر تاکنون تمایلی برای حل واقعی بحران موجود نشان نداده‌اند. دشمنی و درگیری‌ها میان نیروهای نظامی و مخالفان شدت گرفته و شکاف‌ سیاسی میان دو طرف وسیع‌تر شده‌ است. دو طرف درگیر هیچ اعتمادی به همدیگر ندارند و هیچ گونه نقاط مشترکی در بین آن‌ها دیده نمی‌شود که براساس آن بتوان به راه حلی مهم برای حل بحران دست یافت.

ائتلاف مخالفان سوریه و دیگر گروه‌های سیاسی و نظامی ��رفدار مخالفان خواهان این هستند که نشست ژنو 2 ضامن انتقال قدرت به دولتی انتقالی با اختیارات کامل سیاسی، امنیتی و نظامی باشد و بشار اسد، رئیس جمهوری سوریه چه در مرحله انتقالی و چه در حیات سیاسی جدید سوریه هیچ نقشی نداشته باشد، اما نظام سوریه بارها اعلام کرده که هرگز برای تحویل قدرت به مخالفان به ژنو 2 نمی‌رود بلکه برای بحث و گفت‌وگو در خصوص چگونگی مبارزه با تروریسم در سوریه به این نشست خواهد رفت.

نظام سوریه می‌خواهد نشست ژنو 2 " راه نجاتی" باشد برای سوریه این در حالی است که مخالفان می‌خواهند این نشست "گورستانی برای نظام" و پایان حکومت بشار اسد باشد. در حالی که چنی�� تعارض آشکاری می��ن خواسته‌های مخالفان با خواسته‌های نظام وجود دارد چگونه ممکن است نشست ژنو2 با موفقیت کامل برگزار شود؟

به رغم چالش‌ها و موانع زیادی که بر سر راه موفقیت ژنو 2 در ارائه راه حلی سیاسی برای حل بحران سوریه وجود دارد، هیچ راه دیگری جز مذاکرات ملی میان سوری‌ها (نظام و مخالفان) جهت توقف جنگ‌ها و درگیری‌ها وجود ندارد.

برای همین است که اتخاذ اقداماتی از سوی طرف‌های درگیر برای موفقیت ژنو 2 حائز اهمیت است چرا که با وجود طایفه‌گری شدیدی که سوریه و بیشتر کشورهای منطقه از آن رنج می‌برند، این تنها فرصتی است که از طریق آن وحدت سیاسی کشور سوریه حفظ می‌شود.

همچنین احتمال آن می���رود "سایکس پیکو 2" جایگزین ژنو2 شود و این به معنای تقسیم سوریه و ترسیم دوباره نقشه سیاسی منطقه است. اگر تلاش‌های سیاسی در خاموش کردن آتش بحران سوریه شکست بخورد مطمئنا این آتش در تمامی کشورهای همسایه سوریه شعله ور خواهد شد.

علاوه بر این درگیری‌های استان الانبار در عراق و سلسله انفجارهای تروریستی در لبنان و تنش‌ها و درگیری‌های اخیر در ترکیه را نمی‌توان بی‌ارتباط با پیامدهای جنگ سوریه دانست." 

