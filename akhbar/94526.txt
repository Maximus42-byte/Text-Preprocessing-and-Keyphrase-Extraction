فارين  افرز: آمريكا بايد از رييس جمهوري منتخب ايران حمايت كند
تهران -پايگاه اطلاع رساني نشريه آمريكايي "فارين افرز" وابسته به 
شوراي روابط خارجي آمريكا روز چهارشنبه در گزارشي نوشت : واشنگتن بايد
براي تضعيف عناصر تندرو در ايران از رييس جمهوري منتخب اين كشور حمايت 
كند 
به نوشته محسن ميلاني مدير اجرايي مركز مطالعات راهبردي و ديپلماتيك در
دانشگاه فلوريداي جنوبي آمريكا و صاحب كرسي روابط بين الملل در اين 
دانشگاه - در حاليكه طرفداران حسن روحاني وي را به منزله پرچمدار تغيير
مي نگرند- مخالفانش او را يكي از اعضاي بلندپايه زيرك نظام و شخصيتي 
مي دانند كه مي خواهد براي برنامه هسته اي ايران بيشتر زمان بخرد  اما
واقعيت از اين پيچيده تر است  
ميلاني افزود:زماني كه براي اولين بار در جريان يك پروژه تحقيقاتي در
مورد رياست جمهوري علي اكبر هاشمي رفسنجاني رييس جمهوري پيشين ايران با
روحاني در اواسط دهه 1990 در ايران مصاحبه كردم - او باهوش - زيرك - با
اعتماد به نفس و محتاط در مورد كلماتش به نظر رسيد  پاسخ هاي او
ايدئولوژيكي نبود  آن زمان نيز مانند اكنون عملگرا بود كه مي توان 
با وي به تعامل پرداخت  
وي دقيقا به اين دليل توانست در انتخابات برنده شود كه وعده داد
عقلانيت را در عرصه سياسي ايران حاكم كند  همچنين گفته بود وضعيت 
اقتصادي وخيم ايران را بهبود مي بخشد- زندانيان سياسي را آزاد مي كند-
احترام به حقوق بشر را حاكم كرده و سياست خارجي خصمانه محمود احمدي 
نژاد رييس جمهوري فعلي ايران را به تعامل سازنده با جهان تبديل مي 
كند 
روحاني به اندازه كافي عقلگرا هست كه بداند هيچ گروهي در نظام بشدت 
قطبي شده سياسي ايران نمي تواند به تنهايي به اين اهداف دست يابد  وي 
در 16 سال گذشته هم جناح اصلاح طلب و هم اصولگراها را زير نظر داشته 
است كه قصد داشتند به تنهايي اين كار را بكنند  به همين دليل روحاني 
وعده داده است كه كابينه جامع و فراجناحي تشكيل دهد كه بيشتر
تكنوكرات هاي كارآمد را از همه جناح ها در بر مي گيرد 
بنابر اين احتمالا پيروزي روحاني توازن قدرت را به سوي مركز و ميانه 
روي تغيير مي دهد  وي مي تواند بر حمايت عميق علي اكبر هاشمي رفسنجاني 
رييس جمهوري ميانه روي پيشين ايران و محمد خاتمي رييس جمهوري اصلاح طلب 
اين كشور تكيه كند كه هر دوي آنها از وي حمايت كرده بودند 
روحاني با هر دوي آنها همكاري كرده است و در موقعيت خوبي براي متحد
كردن طرفداران آنهاست اگر اين افراد را به دولتش دعوت كند  روحاني 
قطعا براي برخورداري از حمايت اصلاح طلب ها بايد به وعده خود در مورد
تلاش براي آزادي ميرحسين موسوي و مهدي كروبي - سران جنبش (جريان ) سبز از
حصر خانگي عمل ك��د 
البته هنوز كساني هستند كه مي خواهند برنامه هاي روحاني را از روند
اجرايي خارج كنند  اولين نفر آيت الله علي خامنه اي رهبر عالي ايران است  
دوران رياست جمهوري خاتمي به روحاني اين درس را داده است كه جمهوري 
اسلامي در برابر تغيير مقاومت مي كند به ويژه اگر رييس جمهوري و رهبري 
عالي با يكديگر همكاري نكنند  خاتمي هرگز نتوانست رابطه گرم و صميمانه 
اي با آيت الله برقرار كند و بيشتر انرژي خود را به درگيري با رقباي 
محافظه كار گذراند كه از روي عمد با اصلاحات وي مخالف بودند  بنابر اين 
روحاني احتمالا به طور مستقيم با (آيت الله ) خامنه اي وارد چالش نمي شود
يا سياست هايي را در دستور كار خود قرار نمي دهد كه رهبري از آنها حمايت 
نمي كند- دست كم در سال اول رياست جمهوري اش   وي همچنين دوست صميمي (آيت 
الله ) خامنه اي طي سال هاي فراوان بوده است  
روحاني براي حكومت در ايران بايد بتواند با محافظه كاراني همكاري كند
كه همه شاخه هاي دولت را در هشت سال قبل در دست داشته اند و حتي اكنون 
نيز مجلس - قوه قضائيه و رسانه ها را در كنترل دارند 
از اين مهم تر وي بايد بتواند سپاه پاسداران و نيروهاي امنيتي قدرتمند
در ايران را نيز با خود همراه كند  به همين دليل احتمالا سرعت تغيير كند
خواهد بود
اگر روحاني بتواند وضعيت اقتصادي فاجعه بار ايران را بهبود بخشد- مي 
تواند بر بخشي از اين مشكلات فايق آيد  سوء مديريت - فساد گسترده - تورم 
بالا و بيكاري فراوان و تحريم ها معيارهاي زندگي مردم ايران را كاهش 
داده است   اما در عوض براي رسيدن به رشد اقتصادي لازم است آمريكا و
اتحاديه اروپا بعضي از تحريم ها را لغو كنند 
روحاني مي داند تا زمانيكه روند سياست خارجي ايران و سياست هاي هسته 
اي اش تغيير نكند- تحريم ها كاهش نمي يابند 
روحاني در زمان تبليغات انتخاباتي وعده داد تا در سياست خارجي ميانه 
رو باشد  اما سعيد جليلي - مذاكره كننده ارشد هسته اي ايران گفت بايد
روند فعلي يعني مقاومت در برابر غرب را طي كرد  وي تنها 13 درصد از
راي مردم را به دست آورد  تغيير در سياست خارجي ايران احتمالا با
نزديكي به همه همسايه هاي ايران به ويژه كشورهاي حوزه خليج فارس آغاز
مي شود 
يكي از راه هايي كه روحاني مي تواند روند گذشته را تغيير دهد نزديكي 
به عربستان سعودي براي جست و جوي احتمال پايان دادن به جنك سرد
گذشته و يافتن راه هايي به منظور مديريت رقابت هاست  
بي اعتمادي پيش آمده بين دو كشور عميق است و اختلاف نظرها گسترده شده 
است   آنها دو طرف متفاوت درگيري ها و كشمكش ها در بحرين - عراق - لبنان و
سوريه بوده اند  با وجود اين عربستان سعودي پيروزي روحاني در
انتخابات را تبريك گفت كه بهترين گام اوليه است   تعامل بيشتر با عربستان 
مي تواند با مذاكره در مورد جنك خونين سوريه آغاز شود و به كاهش جنك 
فرقه اي و تنش شيعه و سني و بي ثبات سازي خاورميانه بيانجامد 
با آنكه احتمال ندارد روحاني راهبرد ايران در سوريه را به طور كامل 
تغيير دهد- ولي دولت وي احتمالا موضع منعطف تري در مورد دولت "بشار
اسد" رييس جمهوري سوريه نسبت به دولت احمدي نژاد اتخاذ مي كند  آمريكا
براي ترغيب ايران به تعامل كارامد تر بايد اين كشور را به نشست آتي 
ژنو 2 در مورد سوريه دعوت كند  ايران چاره اي ندارد جز اينكه در اين 
نشست شركت كرده و موضع خود را بيان كند 
يكي ديگر از حوزه هاي مهم سياست خارجي ايران افغانستان است   روحاني 
به عنوان عضوي از نظام در زمان رياست جمه��ري خاتمي نقش مهمي در توسعه 
سياست ايران و همكاري با آمريكا به منظور سرنگوني طالبان ايفا كرد 
"جيمز دوبينز" سفير آمريكا و نماينده ويژه واشنگتن در امور افغانستان و
پاكستان در بسياري موارد همكاري ايران را در گذشته تاييد كرده است  
اگر يك موضع باشد كه ايران و آمريكا مي توانند در آن اعتمادسازي 
كنند- افغانستان است   دو كشور منافع مشترك فراواني در اين مورد دارند
از جمله مبارزه با القاعده و طالبان - كنترل قاچاق مواد مخدر- بازسازي 
افغانستان و حفظ ثبات   در حاليكه آمريكا از افغانستان خارج مي شود
ايران مي تواند از رابطه خوب خود با نيروهاي ائتلاف شمال از جمله شيعه 
ها- تاجيك ها و بعضي فرماندهان پيشين جنك افغانستان استفاده كند تا
انتخابات رياست جمهوري سال آينده افغانستان را به صورت مسالمت آميز
برگزار شود  اين امر باعت مي شود نيروهاي آمريكايي با آرامش بيشتري در
سال 2014 افغانستان را ترك كنند 
بعد از اين اولويت ديگر سياست خارجي روحاني بايد نزديكي به اروپا
باشد  زماني كه وي مذاكره كننده ارشد هسته اي ايران بود- تعليق غني 
سازي موقت ايران را پذيرفت   توافق نامه مهم ايران با فرانسه - انگليس 
و آلمان به دست آمد  احتمال دارد وي از اين ارتباطاتش با سه كشور
استفاده كرده و بخواهد تحريم ها را كاهش دهد 
به نظر مي رسد روحاني خود را آماده كرده تا از حسن نيت ��ين المللي 
استفاده كند كه بعد از همكاري با جامعه جهاني حاصل خواهد شد و بتواند
با غرب به تعاملي دست يابد  با آنكه تعليق غني سازي اورانيوم براي او
به مثابه خودكشي است - وي مي تواند با شفاف سازي بيشتر برنامه هسته اي 
ايران و نظارت هاي بيشتر بين المللي از تاسيسات هسته اي اين كشور
موافقت كند  احتمال دارد وي حتي با تعليق موقت غني سازي تا 20 درصد
نيز موافقت كند اگر بتواند امتيازات كافي از غرب بگيرد 
(آيت الله ) خامنه اي تصميم نهايي را مي گيرد اما روحاني در موقعيت خوبي 
است تا تغييرات را آغاز كند  وي توانسته 51 درصد آرا را به دست آورد-
حمايت رفسنجاني و خاتمي و روابط تثبيت شده با ر��بر عالي ايران نيز مهم 
است  
روحاني نه دمكرات است و نه به شكل جدي اصلاح طلب   وي سياستمداري 
ميانه رو است كه از داخل نظام برامده است و ماموريت دارد تا جمهوري 
اسلامي را نجات دهد- وضعيت اقتصادي را بهبود بخشد و از جنك با آمريكا
جلوگيري كند  در نهايت بايد راهكاري براي مساله هسته اي بيابد  وي 
بايد در نظامي فعاليت كند كه بشدت در برابر تغيير مقاوم است و
ضدآمريكايي گرايي را به اصلي ترين ستون هاي سياست خارجي خود تبديل 
كرده است  
آمريكا مي تواند با تلاش براي همكاري با رييس جمهوري جديد به نيروهاي 
ميانه رو در ايران كمك كند  براي نمونه آمريكا مي تواند سرعت يا شدت 
تحريم هاي جديد عليه اين كشور را كاهش دهد- مذاكرات هسته اي ايران با
گروه 1+5  را تقويت كند و مذاكرات مستقيم با ايران را از سربگيرد 
روحاني مي تواند اين تغييرات را پيروزي خود بداند كه به نوعي رقبايش 
را تضعيف خواهد كرد  چنين امتيازاتي از سوي غرب بايد در ازاي 
امتيازاتي از سوي ايران و بهبود وضعيت حقوق بشر در اين كشور داده 
شود  اما در مجموع بايد گفت روحاني بزودي خواهد فهميد كه وعده دادن 
براي تغييرات و اصلاحات بسيار آسان تر از عمل به اصلاحات است  
