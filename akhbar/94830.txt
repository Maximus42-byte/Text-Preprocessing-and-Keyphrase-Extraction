 اکونوميست: دلربايي بي‌سابقه‌ روحاني و راهکار جديد ايران
يک نشريه انگليسي به رويکرد بين‌المللي جديد ايران اشاره کرده و اذعان داشته که اين رويکرد جديد بي‌سابقه بوده و مي‌تواند زمينه را براي توافق هسته‌اي نيز آماده کند.
نشريه «اکونوميست» در مقاله‌اي مي‌نويسد: تمام اقدامات ايران در روزهاي اخير نشان مي‌دهد که مواضع تند اين کشور در زمينه روابط بين‌الملل در حال رنگ باختن است. روي هم رفته، اين اقدامات پيامي واضح را منتقل مي‌کند که نشان مي‌دهد «حسن روحاني» ، رئيس‌جمهور جديد ايران سعي دارد گفتماني گسترده را با آمريکا آغاز کند تا بتواند حداقل راه‌حلي موقت براي اختلاف هسته‌اي بين دو کشور که اسرائيل و ديگر کشورهاي غربي را نيز درگير ساخته، بيابد. دولت ايران در 18 سپتامبر 11 زنداني سياسي برجسته، از جمله «نسرين ستوده» ، وکيل حقوق بشر، و «فيض‌الله عرب‌سرخي»، وزير سابق اقتصاد و عضو حزب سياسي اصلاح‌طلب را آزاد کرده است. هنوز بسياري ديگر در زندان به سر مي‌برند.
? ديپلماسي عمومي جديد روحاني? 
در پيام‌هاي مکتوب، آقاي «روحاني» مستقيماً با دشمنانش سخن گفته و اين پيام‌ها را آشکارا با فروتني و حسن نيت ارسال کرده است. او نامه‌اي محرمانه را براي رئيس‌جمهور «باراک اوباما» ارسال کرده که پاسخ آن را نيز دريافت کرده است. وي همچنين سال نو را به يهوديان در توييتر تبريک گفته است. سايت‌هاي رسانه‌هاي اجتماعي غربي مثل توييتر و فيس‌بوک موقتاً در ايران رفع فيلتر شده‌اند اگرچه برخي کاربران ادعا کرده‌اند که هنوز براي دسترسي به اين سايت‌ها با مشکل روبرو هستند.  شايد برجسته‌ترين حرکت رئيس‌جمهور ارجاع مسئوليت پرونده هسته‌اي از شوراي ملّي امنيت، که به جنگ‌طلبي شهرت دارد، به وزارت خارجه است که حال تحت مديريت «محمد جواد ظريف» ، ديپلمات ميانه‌رو سابق است که دانش عميقي در مورد آمريکا دارد.
? روند تغيير در سياست ايران قابل توجه و حتي در تاريخ 34 ساله جمهوري اسلامي بي‌سابقه است ? 
گفته مي‌شود که اين راهبرد جديد با مورد تاييد و با هماهنگي ]آيت‌الله[ «علي خامنه‌اي» ، رهبر ايران است که بالاترين قدرت ايران محسوب مي‌شود. «روحاني» در مصاحبه با تلويزيوني آمريکايي –که به خودي خود اقدامي نادر است- گفت ايران «هرگز به دنبال سلاح کشتار جمعي، از جمله سلاح هسته‌اي» نخواهد بود و او «قدرت کامل و اختيار تام» براي توافق هسته‌اي را دارد. وي در 24 سپتامبر در مجمع عمومي سازمان ملل در نيويورک سخنراني خواهد کرد؛ نشستي که رئيس‌جمهور پيشين، «محمود احمدي‌نژاد» اغلب از آن براي حملات تند و گزنده به دشمنان ايران استفاده مي‌کرد. روند تغيير در سياست ايران قابل توجه و حتي در تاريخ 34 ساله جمهوري اسلامي بي‌سابقه است. اما ايران تحت فشار شديد تحريم‌ها است.
? اسرائيل، همچنان بدبين و جنگ‌طلب ? 
شايد «اوباما» که به توافقي با سوريه دست يافته نيز به نوبه خود بخواهد نشان دهد که سياستش در قبال سوريه در مورد متحد اين کشور، يعني ايران نيز مفيد بوده است. با اين حال، با توجه به تاريخچه پرپيچ و خم روابط دو کشور، سياستمداران آمريکا و ديگر مقامات غربي هنوز محتاط هستند. «بنيامين نتانياهو» ، نخست‌وزير اسرائيل، به ويژه نگران شرايطي است که آن را رويکرد سهل‌انگارانه «اوباما» در قبال دشمنانش مي‌داند. «نتانياهو» از آن بيم دارد که، آمريکا با عدم مجازات سوريه به دليل استفاده از سلاح شيميايي، پيامي اشتباه را در مورد برنامه هسته‌اي ايران به اين کشور مي‌فرستند که اسرائيل را وامي‌دارد به خاطر امنيت ملّي خود اقدام به حذف اين برنامه هسته‌اي کند. نشستي با «جان کري»، وزير خارجه آمريکا، اندک اطميناني را براي اسرائيل به ارمغان آورد. بدبيني اسرائيلي چنين اخطار مي‌دهد که ايران از مذاکرات به عنوان ديواري استفاده مي‌کند که پشت آن بتواند برنامه هسته‌اي خود را ادامه دهد. يکي از اسرائيليان مي‌گويد، «ايران راهکارها را عوض کرده نه راهبردش را». با اين حال، زماني وزراي اسرائيل تهران را مسخره مي‌کردند، اما حالا « لاپيد»، وزير دارايي از «واژگان جديد» ايران استقبال مي‌کند.
احتمالاً به عنوان يک غول سرگشته، اما خطرناک، ديده مي‌شود.
