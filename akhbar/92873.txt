کرملین هم آمریکا را تهدید اقتصادی کرد
یکی از مشاوران کرملین امروز (سه‌شنبه) گفت، اگر آمریکا به دلیل مساله اوکراین علیه روسیه تحریم‌هایی اعمال کند، مسکو احتمالا مجبور به انجام یکسری اقدامات علیه واشنگتن می‌شود.

به گزارش خبرگزاری دانشجویان ایران (ایسنا)، به نقل از خبرگزاری رویترز، "سرگئی گلازیف"، یکی از مشاوران کرملین افزود، اگر واشنگتن حساب‌های بازرگانان و افراد روسی را مسدود کند، مسکو به تمامی سهامداران سهام‌های آمریکایی پیشنهاد می‌دهد تا سهام خود را بفروشند.

از سوی دیگر سرگئی شویگو، وزیر دفاع روسیه نیز امروز گفت، ن��روی دریایی این کشور در سال آتی میلادی سه فروند شناور آبی- خاکی دیگر به 19 فروند کنونی می‌افزاید.

نیروی دریایی روسیه در جریان بحران گسترده بین‌المللی در خصوص منطقه خودمختار کریمه تحت بررسی دقیق قرار گرفته است.

شویگو افزود: در حال حاضر نیروی دریایی روسیه 19 شناور آبی- خاکی دارد که حدود 25 سال است که در نیروی دریایی مورد استفاده قرار دارند. نیروی دریایی روسیه در سال 2015 میلادی یک شناور آبی خاکی بزرگ به نام "ایوان گرن" و همچنین دو هلی کوپتربر را به تجهیزات خود اضافه خواهد کرد. 

