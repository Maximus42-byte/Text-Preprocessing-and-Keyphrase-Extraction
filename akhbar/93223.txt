واشنگتن پست از افزایش رایزنی‌ نظامی و تبادل اطلاعات میان آمریکا ترکیه درخصوص سوریه خبر داد    
 دولت آمریکا رایزنی‌های نظامی و تبادل اطلاعات با دولت ترکیه را در پس پرده تشدید می‌کند.

به گزارش خبرگزاری دانشجویان ایران (ایسنا)، به نوشته روزنامه واشنگتن پست، این در حالی است که دو کشور با این احتمال مواجه هستند که جنگ داخلی در سوریه ممکن است به یک جنگ منطقه‌ای گسترده تبدیل شود.

دولت اوباما گفته است که به دنبال دخالت نظامی در سوریه نیست و چندین ماه در مقابل فشار هم‌پیمانان عرب خود و جمهوری خواهان آمریکا برای حمایت قدرتم����دتر از شورشیان سوریه سرباز زده است.

اما به گفته مقامات با سرایت در گیری‌های داخلی سوریه به داخل مرزهای ترکیه، دولت آمریکا همکاری‌های خود با ترکیه را افزایش داده است.

در هفته‌های اخیر مقامات نظامی دو کشور با یکدیگر ملاقات داشته‌اند تا طرح‌های احتیاطی به منظور اعمال منطقه پرواز ممنوع بر سوریه و یا تصرف ذخایر سلاح‌های شیمیایی و بیولوژیکی این کشور به وجود آورند.

همچنین فاش شده که سازمان‌های اطلاعاتی آمریکا منبع خبری بوده‌اند که موجب شد ارتش ترکیه چند روز پیش یک هواپیمای مسافربری سوریه که از مسکو عازم دمشق بود را ردیابی و مجبور به فرود کند.

یک مقام آمریکایی گفت: هواپیمای سوری حاوی قطعات الکتریکی و راداری ساخت روسیه برای سیستم‌های ضد هوایی سوریه بوده است.

سوریه چندین دهه‌ است که برای ساخت رادار و تجهیزات ضد هوایی خود به روسیه متکی است.

آمریکا و ناتو علنا از ترکیه در جریان شلیک‌های توپخانه‌ای به سوریه حمایت کرده‌اند و گفته‌اند که این کشور حق اقدام در جهت دفاع از خود را دارد. در عین حال آنها همچنین خواهان خویشتنداری شده و تاکید کرده‌اند نه واشنگتن و نه بروکسل تمایل به مداخله نظامی در سوریه ندارند.

در پس پرده درگیری‌های مرزی باعث تغییر محاسبات استراتژیک و منجر شده به این مقامات اطلاعاتی و نظامی آمریکا ه��ک��ری نزدیکتری با ترکیه داشته باشند.

فرانسیس جی ریکاردونه، سفیر آمریکا در ترکیه به خبرنگاران گفت: من به شما اطمینان می‌دهم که ارتش‌های ما و افسران نظامی ما با یکدیگر در ارتباط هستند.

وی افزود: در روزهای اخیر من می‌دانم که کارشناسان نظامی ما تمرکز ویژه‌ای درباره سوریه دارند و آنچه ارتشهای دو کشور در حال انجام آن هستند برنامه‌ریزی برای هر احتمال و حادثه‌ای است.

ریکیازدونه تاکید کرد: هنوز تصمیم سیاسی برای حمایت از اعمال منطقه پرواز ممنوع بر سوریه به منظور محافظت از غیر نظامیان و یا مخالفان دولت بشار اسد در دمشق گرفته نشده است.

وی تاکید کرد: مقامات آمریک��، ترکیه و ناتو در حال مذاکره بر سر گزینه‌ها هستند. ما هر احتمالی را در نظر می‌گیریم.

سفیر آمریکا در خصوص مذاکرات نظامی اخیر میان آمریکا و ترکیه درباره سوریه اطلاعاتی ارائه نکرد. اما اظهار نظرهای وی پس از آن ابراز شد که دریادار جیمز استاوریدیس، رئیس واحد فرماندهی اروپای ارتش آمریکا و فرماندهی ائتلاف بزرگ نیروهای نظامی ناتو اوایل ماه اکتبر به شهرهای آنکارا و ازمیر سفر کرد.

استاوریدیس پس از این دیدار با خبرنگاران گفت‌وگو نکرد اما پیامی روی صفحه فیسبوک خود قرار داد و گفت که طی این سفر با عصمت ییلمار، وزیر دفاع و نجدت اوزل، فرمانده ارتش ترکیه دیدار کرده و مذاکر��ت مهمی را در رابطه با رخدادهای سوریه داشته است.

یک مقام ناتو تایید کرد استاوریدیس بی‌ثباتی در مرز ترکیه و سوریه را مورد بحث قرار داده اما گفت که ترکیه درخواست رسمی برای دریافت کمک‌ نظامی از ناتو و یا واشنگتن نداشته است.

راس ویلسون، سفیر سابق آمریکا در ترکیه که اکنون رئیس شورای آتلانتیک - واشنگتن است اظهار داشت: من عمده چیزی که آنها به دنبال آن هستند را حمایت سیاسی می‌دانند.

اما وی افزود که ترکیه همچنین خواهان آن است که آمریکا و ناتو برای به روز رسانی تدارکات نظامی و برنامه‌ریزی‌ها در صورتی که رخدادها در مرز سوریه از کنترل خارج شوند، اظهار تمایل کنند. 
