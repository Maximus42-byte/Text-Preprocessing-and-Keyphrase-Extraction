بولتون:اوباما از اقدام نظامي عليه ايران بيش از قابليت هسته‌اي ايران واهمه دارد
نماينده سابق آمريکا در سازمان ملل طي مقاله‌اي در يک روزنامه آمريکايي تصريح کرد که رئيس‌جمهوري آمريکا بيش از آنکه از قابليت هسته‌اي ايران واهمه داشته باشد از اقدام نظامي رژيم اسرائيل عليه تهران هراس دارد.
 "جان بولتون" در مقاله‌اي در روزنامه آمريکايي "کريستين‌ ساينس مانيتور" ضمن انتقاد از رويکرد دولت آمريکا در قبال برنامه هسته‌اي ايران تأکيد کرد "باراک اوباما" بيش از آنکه از قابليت هست��‌اي ايران واهمه داشته باشد از اقدام نظامي رژيم اسرائيل عليه ايران هراس دارد.
وي ادامه داد: ظاهراً دولت "باراک اوباما" يک کمپين سازماندهي شده براي اعمال فشار به اسرائيل به منظور منصرف کردن مقامات اسرائيلي از حمله عليه برنامه هسته‌اي ايران به راه انداخته است. اين تلاش‌ها به اندازه‌اي فشرده است و اوباما به اندازه‌اي براي موفقيت در راستاي تحقق اين هدف مصمم است که مقامات دولت آمريکا هم‌اکنون اطلاعات بسيار حساسي درباره نيات و قابليت‌هاي اسرائيل براي رسانه‌هاي خبري فراهم کرده‌اند.
بولتون در ادامه به تلاش دولت اوباما براي منصرف کردن اسرائيل از حمله به تأسيسات هسته‌اي ايران اشاره کرد و از تلاش مقامات آمريکايي براي رسانه‌اي کردن اهداف ضدايراني رژيم صهيونيستي گفت.
وي ادامه داد که دولت اوباما در اولين اقدام خود توسط "لئون پانتا" وزير دفاع آمريکا اعلام کرد که اسرائيل احتمالاً بين آوريل و ژوئن سال جاري ميلادي به ايران حمله مي‌کند و با اين اظهارات در واقع به هدف که همان ايران است اجازه داد تا از زمان احتمالي حمله آگاهي پيدا کند.
نماينده سابق آمريکا در سازمان ملل نيز به دومين تلاش آمريکا در اين راستا اشاره کرد و نوشت که آمريکا با افشاي اسنادي به مجله آمريکايي "فارين پالسي" گفت که رژيم اسرائيل در صدد است تا از آذربايجان براي ا��دام نظامي عليه ايران استفاده کند و به نوعي ايران را از اهداف رژيم صهيونيستي آگاه کرد.
بر اساس اين گزارش،‌عليرغم آنکه اوباما بارها تأکيد کرده است که تمامي گزينه‌ها در قبال ايران بر روي ميز است، عدم تمايل رئيس‌جمهوري آمريکا براي حمله پيش‌دستانه عليه برنامه هسته‌اي ايران براي مدتها است که بسيار مشهود شده و به همان اندازه اين امر مشهود است که اوباما تلاش مي‌کند تا اطمينان حاصل کند که اسرائيل اقدامات يکجانبه‌اي عليه ايران انجام نمي‌دهد و نتيجه‌اي که مي‌توان گرفت اين است که وي بيش از آنکه از قابليت هسته‌اي ايران واهمه داشته باشد از اقدام نظامي اسرائيل عليه ايران نگران است.
بولتون با اشاره به اين مطالب تصريح کرد که متوقف کردن ايران از دستيابي به سلاح‌هاي هسته‌اي بايد اولويت برتر آمريکا باشد. شکست طولاني آمريکا در استفاده از ديپلماسي و تحريم‌ها در قبال ايران، دولت آمريکا را به اين نقطه رسانده که تنها دو جايگزين وجود دارد: اينکه يا ايران به بمب هسته‌اي دست پيدا کند يا اينکه يک نفر با حمله نظامي، برنامه هسته‌اي ايران را متوقف کند. اين يک معماي دشوار است که اوباما به سمت اين امر سوق مي‌دهد که رژيم اسرائيل را وادار کند که حتي فکر گزينه دوم (اقدام نظامي عليه ايران) را به ذهن خود خطور ندهد.

