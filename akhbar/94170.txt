وزير خارجه تركيه : تمامي خطوط قرمز در سوريه پشت سر گذاشته شده است 
آنكارا -" احمد داوداوغلو " وزير امور خارجه تركيه مدعي شد: تمامي 
خطوط قرمز در سوريه پشت سر گذاشته شده است و آنها  كه اين خطوط را
گذاشته بودند- مي توانند وارد عمل شوند 
به گزارش روز پنجشنبه ايرنا-  داوداواغلو بعد از ديدار با همتاي 
آلماني خود در برلين در گفت وگو با خبرنگاران همراه خود اين مطلب را
عنوان كرد 
   آمريكا در ماههاي گذشته استفاده از سلاحهاي شيميايي در سوريه را
خط قرمز خود اعلام كرده بود 
   داوداوغلو گفت : ما از آغاز شروع رخدادهاي سوريه يك موضع ارزشي در
مقابل رژيم سوريه گرفته ايم   رژيم سوريه مي گويد كه از سلاح شيميايي 
استفاده نكرده است - اگر اين رژيم به خود اعتماد و اطمينان دارد بايد
با بازرسي ناظرين سازمان ملل موافقت كند و ناظران به اين منطقه 
اعزام شوند و اگر اين مساله ميسر نشود- جامعه بين الملل بايد در مقابل 
اين جرم عليه بشريت موضع گيري كند 
  وي افزود: سازمان ملل  بايد در اين زمينه با عزم راسخ عمل كند و
بعد از اين كسي جرات استفاده از اينگونه سلاحها را نداشته باشد 
   وزير امور خارجه تركيه ادامه داد: اگر اقتدار سازمان ملل از بين 
برود- جسارت رژيمهاي غير دمكراتيك افزايش مي يابد و اين مساله را در
سوريه مشاهده مي كنيم - تمامي خطوط قرمز در سوريه پشت سرگذاشته شده و
اين بار نيز خط قرمز استفاده از سلاح شيميايي پشت سرگذاشته شد 
   داوداوغلو گفت : در زمينه استفاده از سلاح شيميايي پيش از اين سه 
بار به دولت سوريه هشدار داده شده بود ولي بازرسيهاي لازم انجام نشد و
شوراي امنيت سازمان ملل در زمينه اين مساله اين بار نمي تواند موضع 
گيري نكند و بايد بيشترين تحريمها اعمال شود و اگر ما اكنون اين كار را
انجام ندهيم مطمئن باشيد كه قتل عامهاي بيشتري صورت خواهد گرفت 
