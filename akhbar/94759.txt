كارشناسان انديشكده واشنگتن:بازگردادن "تهديد نظامي آمريكا" راه جلوگيري از سرپيچي ايران است  
 "جيمز جفري " و "ديويد پولاك " از كارشناسان انديشكده 
موسسه واشنگتن به آمريكا توصيه كردند كه براي جلوگيري از تخلف ايران از
تعهداتش پس از امضاي توافقنامه نهايي - در كنار ساير اقدامات - اعتبار
"تهديد نظامي آمريكا" را بازگرداند 
جفري و پولاك در مقاله مشترك منتشر شده در پايگاه اطلاع رساني اين 
انديشكده آمريكايي خاطر نشان كردند: با فرض بر اينكه توافقنامه نهايي 
هسته اي ايران صرفه نظر از چگونگي جزييات آن امضا مي شود- وظيفه 
آمريكا- بقيه اعضاي گروه پنج بعلاوه يك و متحدان و دوستان آمريكا در
منطقه بايد تضعيف تهديد برنامه هسته اي ايران باشد و در نتيجه - ساز و
كارهاي تشويق ايران به پايبندي به توافقنامه به همان اندازه مميزه هاي 
خود توافقنامه حايز اهميت است  
علاوه بر اين - حتي با امضاي توافقنامه - آمريكا و متحدانش همچنان تلاش 
بلندمدت ايران را براي سلطه بر خاورميانه پيش رو خواهند داشت   در
هرگونه توافقنامه نهايي با ايران - احتمالا برنامه غني سازي اورانيوم 
مجاز شمرده خواهد شد: از اين رو- درنظر گرفتن سازوكاري براي جلوگيري از
خروج از اين توافقنامه به منظور توليد تسليحات هسته اي يا استفاده 
از تهديد به اين خروج براي ترس منطقه لازم است  
چنين سازوكاري مستلزم اعمال محدوديت هاي خاص به منظور به حداكثر
رساندن زمان احتمالي جهش ايران - راست آزمايي - نظارت و امكانات 
اطلاعاتي در چارچوب و خارج از چارچوب اين توافقنامه با هدف توقف روند
تا حد امكان و سناريوهاي واكنش قابل باور در صورت خروج است  
اين نويسندگان تحقق اين اهداف را مستلزم گام هاي زير مي دانند:
1 -گام هاي فوري بعدي 
مسير اجراي توافقنامه نهايي از اجراي توافقنامه موقت فعلي مي گذرد 
برنامه اقدام مشترك يا همان توافقنامه موقت نبايد كاخ سفيد را از
تاكيد بر اين نكته بازدارد كه هرگونه تخلف ايران از توافقنامه موقت -
مساوي با اعمال تحريم هاي جديد خواهد بود  اين امر با اعتراض ايران 
مواجه خواهد شد اما بعيد است باعت ترك مذاكرات از سوي اين كشور شود 
ترك مذاكرات - هشداري ارزشمند درباره تزلزل ذاتي توافقنامه هاي امضا
شده با اين حكومت خواهد بود  اگر آمريكا نتواند از عهده اجراي قابل 
باور توافقنامه محدود و موقت برآيد- چگونه خواهد توانست توافقنامه 
نهايي را با ايران اجرايي كند؟
كاخ سفيد بايد براي تاكيد بر اهميت مساله - پيشاپيش به صراحت اعلام كند
كه توافقنامه موقت بيش از دوره زماني 6 ماهه تعيين شده - تمديد نخواهد
شد  گرچه بعيد است اين درخواست با مقبوليت گسترده مواجه شود اما با
اين حال - واشنگتن مي تواند به نشانه اي شفاف تكيه كند كه به موجب آن -
تنها يك دوره تمديد 6ماهه مورد قبول خواهد بود  در غير اين صورت -
وسوسه تمديد بي پايان و بي شمار اين توافقنامه موقت ممكن است دست از سر
ايران و برخي طرف هاي ذي نفع برندارد 
2 -راست آزمايي توافقنامه نهايي 
راست آزمايي براي بازداشتن ايران از نقض توافقنامه - جلوگيري از عدم 
استنكاف اين كشور و واكنش سريع جامعه بين المللي در قالب اعمال تحريم و
در نهايت - توسل به قوه قهريه ضروري است   از اين رو- مدنظر قرار دادن 
سازوكار بازرسي هاي سرزده در هر توافقنامه - تقويت سازوكارهاي نظارتي 
و بازرسي آژانس بين المللي انرژي و پيگيري التزام ايران به امضاي 
پروتكل الحاقي پيمان منع اشاعه تسليحات هسته اي به عنوان بخشي از
توافقنامه نهايي - مهم و حياتي است  
3 -اجراي توافقنامه نهايي 
هرگونه توافقنامه اي بايد شروطي را در رابطه با عدم استنكاف ادعايي 
يا ثابت شده در نظر بگيرد  اين شروط- دستكم بايد همانند شروط قطعنامه 
3118 شوراي امنيت سازمان ملل درباره تسليحات شيميايي سوريه باشد كه 
مي گويد "در صورت پيروي نكردن از اين قطعنامه - اقداماتي در چارچوب 
فصل هفتم منشور سازمان ملل اعمال مي شود "
علاوه بر اين - به جاي لغو تحريم هاي جاري خاص سازمان ملل عليه ايران 
بايد آنها را تعليق كرد  لغو تحريم ها به عنوان انگيزه اي براي وا��اشتن 
به پيروي از مفاد توافقنامه بايد مرحله اي و به تدريج صورت گيرد 
4 -تعيين يك خط قرمز نظامي 
مهمترين وظيفه آمريكا- حفظ و تداوم شفاف تهديد استفاده از قوه قهريه 
در صورت تلاش ايران براي توليد سلاح هسته اي است   آمريكا براي تقويت 
اين هدف بايد تلاش كند تا به عنوان مكمل تهديد يكجانبه آمريكا- مجوز
استفاده از نيروي نظامي را در قالب مصوبه سازمان ملل بگيرد  آمريكا
بايد خط قرمزي را كه عبور از آن با واكنش نظامي اش مواجه خواهد شد-
با صراحت و شفاف اعلام كند  تخلف مسجل از توافقنامه هسته اي با
اقدامات مبهم در زمينه دستيابي به توانمندي هايي با استفاده دوگانه 
فرق دارد 
5 -اعتبار بخشي و قابليت باور استفاده از نيروي نظامي 
بازدارندگي هرگونه واكنش نظامي برنامه ريزي شده مستلزم قابليت باور
تهديد به استفاده از نيروي نظامي است   با توجه به ضعف قابل توجه دولت 
آمريكا در اين زمينه - واشنگتن بايد حضور نظامي اش را در منطقه تقويت 
و ساير كشورها مانند فرانسه و انگليس را نيز به اين كار تشويق كند 
6 -اعاده توازن پس از توقف تلاش براي جهش 
آمريكا براي فرداي روزي كه همه تلاش ها براي تخلف و جهش - خواه از طريق 
مذاكره - تحريم يا اقدام نظامي متوقف مي شود- به يك برنامه بازي نياز
دارد  احتمالات شامل پايان دادن به غني سازي در ايران - محدود كردن 
صادرات نفت - اقدامات اعتمادساز شامل حضور نظامي آمريكا و ديگران و
گام هاي ديپلماتيك براي پايدار كردن وحدت و انسجام پنج بعلاوه يك است 

