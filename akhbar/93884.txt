نوری المالکی: توافق هسته ای ایران و 1+5 گام بزرگی در راستای تثبیت امنیت منطقه است 
نخست وزیر عراق ضمن استقبال از توافق به دست آمده میان ایران و 1+5 آن را گامی بزرگ در راستای تثبیت امنیت منطقه دانست.
به گزارش خبرگزاری مهر به نقل از شبکه المنار، نوری المالکی ضمن استقبال از توافق به دست آمده میان ایران و1+5 اعلام کرد: این توافق گام بزرگی در راستای تثبیت امنیت منطقه و رفع بحران از آن است.
نخست وزیر عراق افزود: ما امیدواریم که روند اعتماد سازی و فعال کردن گفتگو برای تحقق منافع طرفین در منع اشاعه هسته ای و اعتراف به حق ایران در برنامه ������س��ه ای صلح آمیز ادامه پیدا کند و همچنین امیدواریم که این توافق مقدمه ای برای عاری شدن منطقه از سلاح کشتار جمعی باشد.
وی گفت: عراق همواره از تلاشهای گفتگو و راهکارهای مسالمت آمیز برای حل همه بحران و از این اقدام به طور کامل حمایت می کند.
نوری المالکی ضمن تبریک به تمام کشورهایی که در این موفقیت نقش داشته اند ابراز امیدواری کرد که این گام مرحله جدیدی از ثبات و توسعه را به دنبال داشته باشد و مقدمه ای برای حل بحرانهای دیگر باشد.
 
