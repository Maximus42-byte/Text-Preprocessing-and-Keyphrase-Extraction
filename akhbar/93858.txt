 سید حسن نصرالله در گفتگو با OTV - 1 توافق هسته ای ژنو به نفع ملتهای منطقه است/ عربستان به دنبال دوست یا شریک نیست 
دبیرکل حزب الله لبنان در یک گفتگوی طولانی با یک شبکه مسیحی لبنان به انتقاد شدید از عربستان و دخالتهای این کشور در لبنان و سوریه پرداخت و توافق هسته ای اخیر را نیز به نفع ملتهای منطقه دانست.
به گزارش خبرگزاری مهر، سید حسن نصرالله در گفتگو با شبکه "او تی وی" وابسته به جریان ملی آزاد لبنان به رهبری میشل عون به سئوالات مختلف درباره تحولات لبنان و منطقه و به ویژه دلایل حضور حزب الله در سوریه پاسخ داد.
نصرالله ابتدا در خصوص موضوع هسته ای ایران و توافق اخیر میان کشورمان و گروه موسوم به 1+5 اظهار نظر کرد و درباره این توافق خاطر نشان کرد ملت های منطقه اولین کسانی هستند که از توافق هسته ای میان ایران و گروه 1+5 سود می برند و این توافق تاثیرات و پیامدهای بسیار مهمی برای تمام منطقه دارد.
وی اعلام کرد یکی از نتایج این توافق این بود که گزینه جنگ را تا حد زیادی دور کرد. وی یکی دیگر از نتایج این توافق را تحکیم حالت چند قطبی در جهان و پایان نظام تک قطبی و حتی دو قطبی دانست.
دبیرکل حزب الله لبنان از تلاشهای برخی طرفهای منطقه ای برای کشاندن غربی ها به سمت گزینه جنگ با ایران طی سالهای گذشته اشاره کرد ������ گفت گزینه جنگ، پیامدهای خطرناکی برای منطقه داشت، اما ایران کشور ضعیف یا منزوی نیست.
وی افزود به اعتقاد من اسرائیل بدون چراغ سبز آمریکا نمی تواند به تاسیسات هسته ای ایران حمله کند.
نصرالله تصریح کرد ایران در برابر تحریمها ایستادگی و مقاومت کرد و آمریکا در سرنگون کردن نظام ایران شکست خورد و ایالات متحده دیگر خواهان جنگ نیست، زیرا از جنگها خسته شده است.
دبیرکل حزب الله افزود ایرانی ها بر این نکته اصرار کردند تا تفاهم فقط در خصوص پرونده هسته ای باشد و بررسی پرونده های دیگر به تعویق افتد.
وی گفت آنطور که من اطلاع دارم، آمریکایی ها برای باز کردن پرونده های دیگ�� در م��ا��رات با ایران آماده بودند.
دبیرکل حزب الله با بیان اینکه هنوز زود است که از عادی شدن روابط ایران و آمریکا سخن گفته شود، زیرا پرونده های زیادی وجود دارد که هنوز حل نشده است.
وی با تاکید بر تغییر در مواضع آمریکا در عین حال خاطر نشان کرد موضع ایران همانطور که بوده، هست و تغییر نکرده است، موضع ایران در قبال اسرائیل، تغییر ناپذیر است.
نصرالله خاطر نشان کرد ایران به کشورهای عربی حاشیه خلیج فارس اطمینان داده است که تفاهم با واشنگتن به زیان این کشورها نیست، ایران حتی یک روز هم روابط خود را با همسایگان خود قطع نکرده است، اما مشکل به طرف مقابل برمی گردد.
دبیرکل حزب الل�� در ��ین گفتگوی سه ساعته به انتقاد شدید از عربستان و سیاستهای منفی آن در منطقه پرداخت.
وی افزود ایران از سالها پیش برای گشودن درها با عربستان و گفتگو با این کشور تلاش کرده، اما تمام این تلاشها بی نتیجه مانده است.
دبیرکل حزب الله به تلاش پاکستان برای میانجی گری میان عربستان و ایران اشاره و اعلام کرد ایران این میانجی گری را پذیرفت، اما سعودیها با آن مخالفت کردند.
نصرالله تصریح کرد مشکل عربستان این است که از ابتدا با ایران به عنوان دشمن رفتار کرد.
دبیرکل حزب الله خاطر نشان کرد عربستان جرات به راه انداختن جنگ را ندارد، اما با پول وارد جنگ های غیر مستقیم ش��ه است.
وی گفت جن�� عربستان با ایران از سال 1979( سال 1357 زمان پیروزی انقلاب اسلامی ایران) ادامه داشته است.
وی با بیان اینکه مشکل عربستان با ایران، مذهبی نیست، به انتقاد از سخنان ولید بن طلال از شاهزادگان ثروتمند سعودی پرداخت و اظهار داشت متاسفانه عربستان خواهان شریک یا دوست نیست، بلکه می خواهد تمام کشورهای عربی تابع و دنباله رو این کشور باشند.
