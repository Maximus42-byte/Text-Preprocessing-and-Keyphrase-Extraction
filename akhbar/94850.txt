عربستان  اظهارات مقام روس درباره اعلام آمادگي رياض براي  كمك به كنفرانس ژنو2 را تكذيب كرد
تهران - ايرنا -عربستان سعودي اظهارات يك مقام روس مبني بر اعلام 
آمادگي رياض براي كمك به برگزاري كنفرانس "ژنو 2" در باره حل بحران 
سوريه را تكذيب كرد 
به گزارش ايرنا به نقل از خبرگزاري يونايتدپرس - خبرگزاري سعودي جمعه شب 
به نقل از يك مقام مسئول سعودي گفت : در جريان تماس تلفني كه اخيرا ميان 
عبدالله بن عبدالعزير پادشاه سعودي و ولاديمير پوتين رييس جمهوري روسيه 
انجام شد- توافقي در باره آمادگي عربستان براي كمك به برگزاري 
كنفرانس ژنو 2 صورت نگرفت  
وي در بيانيه اي سخنان منسوب به "يوري اوشاكف " دستيار رييس جمهوري 
روسيه درخبرگزاري ريا نووستي روسيه (30 آبان ) را مبني بر اعلام آمادگي 
سعودي براي كمك به برگزاري كنفرانس ژنو 2 در جريان تماس تلفني سران دو
كشور تكذيب كرد 
مقام سعودي در بيانيه اي خاطرنشان كرده است كه اين اظهارات به هيچ
وجه صحت ندارد و عربستان به  موضع ثابت خود در قبال بحران سوريه ادامه مي دهد 

