وزير امور خارجه رژيم صهيونيستي اسراييل در مورد ايران بطور مستقل تصميم گيري مي كند
تهران -"آويگدور ليبرمن " وزير امور خارجه اسراييل امروز يكشنبه در
مصاحبه اي گفت : گرچه ايالات متحده آمريكا يك ابر قدرت جهاني و
بزرگترين و مهمترين كشور دوست اسراييل است ولي ما به عنوان يك دولت 
مستقل در خصوص مسايل مختلف تصميم گيري مي كنيم  
ليبرمن يك روز قبل از ديدار "بنيامين نتانياهو" نخست وزير رژيم 
صهوينيستي و باراك اوباما رييس جمهوري آمريكا در واشنگتن اين سخنان را
بيان كرد 
به گزارش خبرگزاري فرانسه از بيت المقدس ليبرمن در مصاحبه با راديو
اسراييل افزود : پرونده ايران روشن است   جهت گيري ايران هم روشن 
است   بايد در ارامش تصميم گيري كرد  حرافي به كسي كمك نمي كند  بايد
تمامي جوانب براي يك حمله نظامي احتمالي اسراييل به تاسيسات هسته اي 
ايران مورد بررسي قرار گيرد 
ليبرمن در ادامه اين سوال را مطرح كرد كه اگر جامعه بين الملل قادر به 
جلوگيري از قتل عام مردم سوريه نيست در آن صورت تضمين هاي ارائه شده 
براي تامين امنيت اسراييل چه ارزشي دارد 
اين گزارش مي افزايد: آمريكا و كشورهاي اروپايي اسراييل را تحت فشار
قرار داده اند تا به ايران حمله نكند و اين فرصت را بوجود آورد تا
تحريم هاي بين المللي موجب شود تهران از برنامه هسته اي خود صرفنظر كند 
بنابر گزارش فرانس پرس ؛  رييس جمهوري آمريكا روز دوشنبه بارديگر تلاش 
خواهد كرد تا بنيامين نتانياهو را از انجام عمليات نظامي عليه برنامه 
هسته اي ايران منصرف كند  اوباما همچنين بارديگر بر حمايت آمريكا از
اسراييل در برابر ايران تاكيد خواهد كرد 
