خبرگزاري  فرانسه :آمريكا به رغم اختلاف درباره ايران - بر همكاري نظامي با رياض تاكيدكرد
تهران -ايرنا  -خبرگزاري فرانسه نوشت : "چاك هيگل " وزير دفاع آمريكا در
ديدار با معاون وزير دفاع عربستان بر روابط نظامي با رياض با وجود
اختلاف با اين كشور بر سر سياست واشنگتن در قبال ايران و سوريه تاكيد
كرد 
يك مقام ارشد دفاعي آمريكا كه خواست نامش فاش نشود- به اين خبرگزاري 
گفت : هيگل ضمن با اهميت شمردن همكاري هاي نظامي امريكا و عربستان 
آشكارا به شاهزاده "سلمان بن سلطان " گفت كه آمريكا به ديپلماسي در
قبال ايران ادامه مي دهد 
وي گفت : عربستان بدگماني شديدي نسبت به تلاش هاي واشنگتن و ديگر قدرت 
هاي جهاني در زمينه مذاكره و توافق با ايران دارد اما هيگل تاكيد
كرد كه "موضع ما در قبال ايران تغيير نكرده است " 
مقام مذكور گفت : دو طرف هم چنين درباره تنش ها بين كشورهاي خليج 
(فارس ) گفت و گو كردند  حمايت قطر از اخوان المسلمين در منطقه و
تندروها در سوريه خشم رياض و ساير كشورهاي شوراي همكاري خليج (فارس )
را برانگيخته است  
"جان كربي " سخنگوي وزارت دفاع آمريكا ( پنتاگون ) به خبرنگاران گفت :
مقامات دو كشور بر روابط مستحكم آمريكا و عربستان تاكيد كردند و
هيگل بر تعهدش در حفظ امنيت منطقه تاكيد كرد  آنها هم چنين درباره 
چالش ها و اهميت همكاري منطقه اي در مقابله با مسائل مشترك امنيتي گفت و
گو كردند 
سلمان بن سلطان كه از زمان انتصاب به سمت معاون وزير دفاع عربستان در
آگوست گذشته براي نخستين بار از واشنگتن ديدار مي كند-  پيش از ملاقات 
با هيگل با "ويليام برنز" معاون وزير خارجه آمريكا ديدار كرد 
اين مقام سعودي فرزند "سلطان بن عبدالله عزيز" وزير دفاع كاركشته 
عربستان است كه در سال 2011 در گذشت  
به نوشته اين خبرگزاري - رويكرد ديپلماتيك دولت "باراك اوباما" رئيس 
جمهوري آمريكا در قبال ايران و عدم تمايل وي به مداخله نظامي در
سوريه - مقامات عربستان را نااميد  و ائتلاف راهبردي چند دهه گذشته بين 
دو كشو�� را با تنش مواجه كرده است  
سعودي ها به توافق هسته اي موقت ايران با شش كشور قدرتمند مظنون 
هستند و آن را تلاشي خطرناك قلمداد مي كنند كه ممكن است رقباي اين 
كشور در تهران را جسورتر كند 
مقامات سعودي سالانه ميلياردها دلار صرف خريد سلاح از آمريكا مي كنند
اما به گفته مقامات مذكور در مذاكرات روز پنج شنبه درباره هيچ
معامله تسليحاتي صحبتي نشد 
دولت آمريكا فروش بيش از 86 ميليارد دلار سلاح به عربستان را از سال 
2010 به تصويب رسانده است كه شامل جت هاي جنگنده پيشرفته اف 15-
بالگردهاي ضربتي آپاچي - موشك و ديگر تجهيزات نظامي مي شود 
