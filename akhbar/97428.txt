روزنامه  آمريكايي :مقام هاي ايران درباره حمايت از المالكي اختلاف نظر دارند
تهران -ايرنا -روزنامه "وال استريت ژورنال " به نقل از مسوولان ارشد
آمريكايي مدعي شد كه مقام هاي ايران درباره تداوم حمايت از "نوري 
المالكي " نخست وزير عراق اختلاف نظر دارند 
اين روزنامه آمريكايي روز سه شنبه در گزارشي به قلم "جي سالومون "
نوشت : به گفته مقام هاي ارشد آمريكايي درگير روند سياسي در بغداد-
مقام هاي ايراني درباره تداوم حمايت از المالكي دچار اختلاف هستند 
به نوشته اين روزنامه - دولت "باراك اوباما" رييس جمهوري آمريكا با
جديت احزاب سياسي عراق را براي تشكيل فوري يك دولت ملي جديد تحت فشار
قرار داده تا به ايجاد جبهه اي متحد متشكل از شيعيان - سني ها و كردها
در مقابل گروه "دولت اسلامي عراق و شام " موسوم به "داعش " كه كنترل بخش 
هاي وسيعي از خاك عراق را در ماه هاي اخير بدست گرفته است - كمك كند 
مقام هاي آمريكايي در محافل خصوصي مي گويند آنها بر اين باورند كه 
براي آنكه دولت وحدت ملي در عراق تشكيل شود- نوري المالكي به عنوان 
نخست وزير شيعه - بايد به دليل سياست هاي هشت سال گذشته اش كه به 
منزوي كردن سني و كردها منجر شد- از قدرت كناره گيري كند 
اين در حالي است كه به نظر مي رسد ايران با توجه به روابط نزديكش با
المالكي و ساير سياستمداران ارشد شيعه و احزاب سياسي عراقي - نفوذ
چشمگيري در انتقال سياسي اين كشور دارد 
اين روزنامه به نقل از مقام هاي آمريكايي مي افزايد: دولت اوباما در
هفته هاي گذشته تلاش كرده به طور مستقيم يا از طريق گروه هاي ثالت -
حمايت ايران را از انتقال سياسي در عراق جلب كند 
اين روزنامه مي نويسد:"ويليام برنز" ديپلمات شماره 2 و قائم مقام 
وزارت خارجه آمريكا ماه گذشته در حاشيه مذاكرات هسته اي وين با "محمد
جواد ظريف " وزير خارجه ايران درباره مسائل عراق گفت و گو كرد 
مقام هاي آمريكايي مي گويند پيام هاي ضد و نقيضي را از تهران درباره 
آمادگي اين كشور براي حمايت از نخست وزير شيعه ��يگري در عراق به عنوان 
جانشين المالكي دريافت كرده اند 
سياستمداران - مقام هاي مذهبي و فرماندهان نظامي ايران آشكارا درباره 
پيشروي داعش و تهديد اين گروه در ايجاد بي ثباتي در مرزهاي ايران 
هشدار داده اند  تهران همچنين هياتي از مشاوران نظامي اش را راهي بغداد
كرده تا به عراقي ها براي مقابله با داعش و بسيج شبه نظاميان شيعه 
كمك كنند 
مقام هاي آمريكايي ياد شده به اين روزنامه گفتند مطالبي را شنيده اند
كه نشان مي دهد تهران ديگر با توجه به افزايش نگراني هايش از داعش -
تعهدي به المالكي ندارد  ساير رهبران شيعه عراقي از جمله "عادل 
عبدالمهدي " و "احمد چلبي " كه روابطي نزديك با تهران دارند- تاكنون براي 
جانشيني المالكي لابي كرده اند و هر دوي آنها ممكن است ائتلاف عراق را با
ايران حفظ كرده و در عين حال نگراني هاي سني ها و كردها را رفع كنند 
با اين حال - آيت الله "علي خامنه اي " رهبر عالي و قدرتمند ترين روحاني و
سياستمدار ايران - در مواضعي آشكار قويا از المالكي حمايت كرده و از
آمريكا خواسته است مداخله در مذاكرات سياسي عراق را متوقف كند 
اين روزنامه آمريكايي نوشت : (آيت الله ) خامنه اي تصميم گيرنده نهايي در
همه تصميمات مربوط به حوزه سياست خارجي ايران است  

