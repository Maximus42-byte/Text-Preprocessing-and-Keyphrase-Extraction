انقلابيون يمني بار ديگر به خيابانها ريختند
بخش سياسي خارجي: انقلاب مردم يمن وارد فاز تازه اي شده است. در اين ميان ايالات متحده آمريکا و عربستان سعودي به مانند هميشه نگران به ثمر رسيدن خيزشهاي اسلامي و مردمي واقعي در منطقه هستند. هزاران نفر از مردم يمن در مخالفت با طرح اخير رئيس‌جمهور اين کشور، راهي خيابان‌هاي «صنعا» شدند و بر تحقق مطالبات خود تأکيد کردند.انقلابيون يمني در مخالفت با طرح اخير «عبدربه منصورهادي» رئيس جمهور اين کشور مبني بر تشکيل دولت جديد، راه صنعا پايتخت اين کشور را در پيش گرفتند. مردم يمن قرار است تا تحقق کامل خواسته‌هايشان در پايتخت اين کشور تحصن کنند.
بعد از ظهر روز گذشته 500 خودروي مسافري از سه استان همجوار صنعا، معترضان و مواد غذايي را به محل‌هاي تحصن مردم انتقال دادند. اين امر بيانگر عزم جدي مردم اين کشور براي تحصن تا دستيابي به خواسته‌هايشان است.پيش از اين جنبش انصار الله يمن با پيشنهاد رئيس جمهوري بر تشکيل دولت جديد مخالفت کرده بودند. مردم يمن طرح هادي منصور را تلاشي براي دور زدن خواسته‌هاي انقلابيون خواندند.معترضان يمني، طرح اخير رئيس جمهور کشورشان را غير کافي خوانده و خواستار لغو همه مصوبات دولتي شدند که بحران سوخت را در کشورشان به وجود آورده است.معترضان يمني از روز جمعه گذشته بعد از اينکه دولت به خواسته‌هاي آنها توجه نکرده بود مرحله دوم تظاهرات را با برپايي چادرهايي در مرکز صنعا پايتخت يمن آغاز کردند.عبدالملک الحوثي نيز بار ديگر در سخنراني خود بر اين
خواسته ها تاکيد کرد و از تلاش «باند فاسد و سلطه‌گر در يمن» براي مقابله با جنبش مردمي کنوني اين کشور سخن گفت و آغاز سومين مرحله اعتراضات و جنبش مردمي را براي رسيدن به خواسته هاي ياد شده اعلام کرد.جنبش انصار الله سه خواسته اصلي «لغو دستور آزادسازي قيمت
حامل هاي سوخت، برکناري دولت فاسد کنوني و اجراي نتايج و مصوبات کنفرانس گفتگوي ملي را" براساس خواست مردم يمن، خواستار است.«عبدالربه منصور هادي» رئيس جمهور يمن، همزمان با تظاهرات و تحصن هزاران يمني در پايتخت، اعلام کرد که طرح پيشنهادي خود را با وجود مخالفت حوثي‌ها ادامه خواهد داد.رئيس جمهور يمن دولت اين کشور را در پي خيزش مجدد مردمي و آغاز مرحله سوم تظاهرات‌هاي مسالمت‌آميز عليه دولت ناکارآمد، برکنار کرد.رئيس‌جمهور يمن اعلام کرده که طي يک هفته آينده دولت جديد را تشکيل مي‌دهد. وي که ناگزير شده دولت را برکنار کند بر انحصارطلبي خود تأکيد و اعلام کرد که حق انتخاب وزراي دفاع، کشور، خارجه و دارايي در دولت جديد را براي خود محفوظ مي‌داند.وي همچنين پيشنهاد داده که يک «اداره وحدت ملي» براي آرام‌سازي فضاي پر التهاب صنعا تشکيل شود. محمد عبدالسلام سخنگوي گروه الحوثي يمن تاکيد کرد طرح پيشنهادي کميته رياست جمهوري اين کشور دور زدن انقلاب مردم است.عبدالسلام در اين خصوص عنوان کرده است:" بندهاي اين طرح نمي تواند
خواسته هاي ملت يمن را تامين کند. اين طرح ارتباطي به ما ندارد. اين کميته طرح خود را بدون مشورت و گفتگو با ما به صورت يکجانبه اعلام کرد. در اين طرح برآورده شدن خواسته هاي ملت يمن در نظر گرفته نشده است. اين طرح فقط تلاشي براي دور زدن انقلاب و احياي رژيم کنوني با ظاهري جديد است. اين طرح همچنين حذف يارانه مشتقات نفتي را لغو نکرده است."در هر حال همان گونه که اشاره شد، کمتر از يک روز از طرح رئيس جمهوري يمن براي فرار از فشار مردمي، بار ديگر مردم معترض به خيابان‌هاي پايتخت آمدند و تحصن خود را آغاز کردند. مردم معترض يمني که خواستار تحقق مطالبات سياسي و اجتماعي هستند، در اولين گام فعاليت‌هاي انقلابي خود، در شماري از خيابان‌هاي اصلي پايتخت اين کشور تحصن کردندبر اساس اين گزارش، در پي به راه افتادن تظاهرات مردمي در خيابان‌هاي صنعا، حرکت و آمد و شد خودروها در مناطق «العدل»، «الزبيري»، «الزراعة»، «القيادة»، «تونس»، «التحرير»، «السائلة»، «علي عبدالمغني» و همچنين خيابان دانشکده پليس مختل شده و با ايجاد بحران در عبور و مرور خودروها، ترافيک سنگيني ايجاد شد.گزارشها حاکي از آن است که در پي اقدام ديروز انقلابيون ، صنعا به حالت تعطيل و فلج در آمده است .
