وزير خارجه انگليس : انتخاب حسن روحاني فرصتي براي ايران است 
  وزير خارجه انگليس گفت :انتخاب حسن روحاني به عنوان رييس 
جمهوري - فرصتي براي ايران است تا روابطي تازه را با جامعه بين المللي 
آغاز كند 
به گزارش ايرنا- "ويليام هيك " كه چهارشنبه شب و پس از ديدار با
"يووال استاينيتز" وزير امور راهبردي و اطلاعاتي رژيم صهيونيستي در لندن 
سخن مي گفت - افزود: ايران مي تواند اين روابط تازه را با مدنظر
قراردادن جدي نگراني هاي جامعه بين المللي درباره برنامه اتمي خود- جست 
و جو كند 
  وي گفت كه انگليس براي بهبود روابط دوجانبه (با ايران ) آمادگي دارد
ولي اين موضوع نيازمند اقدامات جدي و محكم است  
 وزير خارجه انگليس در بخش ديگري از سخنان خود بارديگر بر حمايت هاي 
همه جانبه لندن از رژيم صهيونيستي تاكيد كرد و افزود: انگليس در قبال 
امنيت اسراييل خود را قويا متعهد مي داند و خواستار اين است كه 
روابط دو كشور از جمله در زمينه علوم و فن آوري تعميق يابد 
