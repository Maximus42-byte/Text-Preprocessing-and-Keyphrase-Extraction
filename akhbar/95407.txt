هشدار سفيرآمريكا درافغانستان نسبت به سياست خارجي ايران درباره تركيه 
آنكارا - سفير آمريكا در افغانستان در خصوص سياست ايران در قبال 
تركيه هشدار و گفت : ايران در مورد سياست خارجي خود درباره تركيه 
دقت لازم را بايد داشته باشد 
به گزارش ايرنا؛ "رايان كراكر" روز دوشنبه در آستانه تشكيل نشست 
كشورهاي عضو پيمان آتلانتيك شمالي "ناتو" در شيكاگو و برگزاري نشست 
وزراي عضو اين پيمان در بروكسل در يك گفت وگوي تلفني با پايگاه خبري 
"زمان " ضمن هشدار به سياست خارجي ايران در مقابل تركيه ؛ گفت : اگر
ايران در سياست خارجي خود نسبت به كشور تركيه فشارهاي مضاعفي را بر
اين كشور وارد كند بايد بهاي سنگيني را در اين رابطه پرداخت كند 
وي افزود: ايران با فشار آوردن بر تركيه به دليل عدم حمايت آنكارا
از دمشق ؛ اشتباه وحشتناكي را انجام مي دهد؛ زيرا اين موضوع منجر به 
ايجاد تنش در روابط دو كشور خواهد شد 
سفير آمريكا در افغانستان با حمايت از سياست هاي تركيه در قبال 
سوريه ؛ هرگونه مداخله نظامي در سوريه را رد كرد و گفت : مداخله 
نظامي در سوريه به نفع هيچ كشوري نيست  
وي در پاسخ به اين سوال كه آيا با توجه به شرايط موجود در عراق و
افغانستان ؛ ايران برنده شرايط موجود است ؟؛ اظهار داشت : من فكر نمي 
كنم ؛ زيرا هنوز اختلافات بسيار شديدي ميان دولت ايران و عراق پس از
يك جنگ هشت ساله وجود دارد 
شما نبايد اينگونه فكر كنيد به دليل آنكه نخست وزير عراق يك فرد شيعه 
است ؛ روابط تهران و بغداد در يك سطح بسيار خوب ديپلماتيك است ؛ نه 
اين چنين نيست ؛ زيرا وي يك فرد عرب و يك عراقي بسيار مغرور مي باشد 
وي در ادامه اظهارات خود اظهار داشت كه در مورد كشور افغانستان نيز
بايد بگويم ؛ روابط ايران با شبه نظاميان طالبان خوب نيست و حتي در
زماني كه طالبان قدرت را در افغانستان را در اختيار داشتند؛ امكان 
بروز يك درگيري نظامي و جنگ بين دو كشور وجود داشت
