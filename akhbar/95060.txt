سفير سابق فرانسه در ايران مصالحه با تهران را همراه با كنترل شديد پيشنهاد كرد
"فرانسوآ نيكولو" سفير سابق فرانسه در ايران معتقد است : مصالحه 
با تهران در صورت پذيرش حق غني سازي اورانيوم پنج درصدي براي تهران و
نيز كنترل شديد تاسيسات هسته اي ايران ممكن است  
نيكولو در مقاله اي كه در پايگاه اطلاع رساني روزنامه فرانسوي "لو
موند" منتشر شد - آورده است : مذاكرات ماخ فوريه ايران و گروه 1+5 در
آلماتي - نامنتظره و در عين حال خوشحال كننده بود 
وي افزوده است : اين بار شش كشور پيشنهاد بهتري را مطرح كردند  ما از
تكرار مجدد خواسته بسته شدن "فردو" چشم پوشي كرديم كه پشيمان نيستيم و
در اين مذاكرات همچنين تعديل بخش كوچكي از تحريم ها را پيشنهاد كرديم  
ايران نيز به شدت تمايل داشت پيشرفتي در مذاكرات حاصل شود 
نيكولو در ادامه نوشته است : در مذاكرات آلماتي جز تعيين زمان مذاكرات 
بعدي - اتفاق ديگري در مورد مساله اصلي روي نداد   طرف هاي مذاكره 
بدون آن كه رسما موضوع را عنوان كنند- مي دانند كه تنها يك راه مصالحه 
ممكن است  
اين مصالحه - پذيرفتن فعاليت هاي غني سازي قانونمند تا ميزان پنج درصد-
پذيرش نظارت هاي بين المللي در تمامي تاسيسات ايران بگونه اي كه تمام 
راههاي دستيابي به سلاح براي تهران بسته بماند و در نهايت لغو تدريجي تحريم 
ها و بسته شدن اين پرونده در شوراي امنيت سازمان ملل است  
سفير سابق فرانسه در تهران افزوده است : در اين راه - موانعي وجود دارد
كه ما را از رسيدن به اين نقطه باز مي دارد  از جمله فهم نادرست از
نيت بازي ايران - مانع تراشي و شانه خالي كردن اين كشور در برابر برخي 
اقدامات كه خشم مذاكره كنندگان ما را برمي انگيزد 
نيكولو با ادعاي اين كه "مسوولان ايراني به شدت از تحريم ها خسته شده 
اند"- نوشته است : نخستين تحريم ها عليه تهران به 30 سال پيش باز مي گردد
و  تحريم هاي تازه كه كشورهاي اروپايي به آن پيوسته اند- همه چيز از
درآمدهاي نفتي تا جريانات مالي را شامل مي شود و به همين دليل تاثيرگذار
بوده است  
همه به تهران فهمانده اند كه دستيابي به بمب بيش از آن كه مشكل ايران 
را حل كند- براي اين كشور مشكل ساز خواهد بود 
سفير سابق فرانسه در ايران در ادامه مقاله خود آورده است : محمود احمدي 
نژاد  رييس جمهوري غيرقابل كنترل ايران به حاشيه رانده شده و در انتهاي 
دوره تجديد ناپذير خود قرار دارد  به همين دليل رهبر عالي اين كشور تنها
تصميم گيرنده اصلي پرونده اتمي است و هرگز نخواهد گذاشت - مذاكره 
كنندگانش پيشرفت كنند- جز اينكه تشخيص دهد- موفقيت هاي چشمگيري در
راه است  
نويسنده توصيه كرده است : بايد شيوه اي اتخاذ كرد تا در ابتداي راه -
خواسته هاي خود را آشكارا بيان كنيم - اما كشورهاي غربي هنوز براي 
اين كار ترديد دارند   فرانسه همچنان تكرار مي كند كه ايران قبل از
هر چيز بايد تسليم خواسته هاي شوراي امنيت شده و فعاليت هاي غني سازي 
خود را متوقف كند  اما اين شورا خواسته خود را بگونه اي بيان كرده 
كه مسير يافتن يك "راه حل ديپلماتيك قابل مذاكره " هموار باشد 
نيكولو نوشته است : تا زماني كه خواسته هاي ما در راستاي اين راه حل 
مطرح نشود- (آيت الله ) خامنه اي به آنها علاقه اي نشان نخواهد داد 
نويسنده  افزوده است : هواداران موضع گيري قاطعانه مخالف اين راه حل 
هستند و بايد استدلال آن ها را نيز پذيرفت كه اگر تهران تحت تاثير تحريم 
هايي كه به زودي اقتصاد ايران را درهم مي شكند- تسليم نشود با قيام 
اجتماعي مواجه مي شود  روشن است كه اقتصاد جمهوري اسلامي شرايط بدي 
دارد و همچنان در مسير وخامت پيش مي رود  در اقتصاد موازي نيز افزايش 
نقدينگي به چشم مي خورد كه تشديد مبارزات جناحي حاكميت را در آستانه 
انتخابات رياست جمهوري سبب شده است  
طبقه متوسط جامعه كه به شدت تضعيف شده - راهبرد بقاي خود و خانواده را
پيش گرفته است   اگر امكان شورش وجود داشته باشد- حكومت بي رحمانه آن 
را در هم مي شكند و  "توطئه كشورهاي خارجي " ناميده و محكوم مي كند 
در بخش ديگري از اين مقاله با عنوان "ساخت پل طلايي "- آمده است : تهديد
توسل به زور مورد نظر واشنگتن - بيشتر براي سياست داخلي آمريكا و راضي 
كردن كنگره  كاربرد دارد و ايران را چندان تحت تاثير قرار نمي دهد-
زيرا  بر اين باور است كه غرب بار سوم براي جنك جديدي در خليج 
(فارس ) هزينه نخواهد كرد و به اشغال كشوري  75 ميليون نفري فكر نمي 
كند و حملات هدفمند به تاسيسات اتمي نيز براي تهران اهميت چنداني ندارد 
ايران با تاريخ و تمدن هزاران ساله شتاب چنداني ندارد و تاسيسات 
جديدي را در اماكني ديگر و اين بار در عمق بيشتري از سطح زمين خواهد
ساخت   با در نظر گرفتن اينكه اين تهاجم منجر به خروج تهران از پيمان 
منع گسترش سلاح اتمي و بسته شدن تاسيسات جديد به روي بازرسان آژانس بين 
المللي انرژي اتمي مي شود - (ما) در اين راه پيشرفت نخواهيم كرد 
نيكولو با بيان اينكه با توجه به ملاحظات مطرح- مسائل بسياري ممكن مي 
شود - افزود: رونالد ريگان رييس جمهوري اسبق آمريكا همواره در مذاكرات 
با اتحاد جماهير شوروي درباره خلع سلاح مي گفت - " اعتماد كنيد اما بررسي 
هم انجام دهيد " 
در اين عبارت منظور از اعتماد- نه "اطمينان كردن " بلكه "اطمينان 
دادن " است كه در ازاي كنترل هاي اجتناب ناپذير و دقيق محقق مي شود 
اين امر پاسخ خواهد داد و مي تواند در مساله ايران كليد موفقيت باشد
 
اين موضوع در ذهن "باراك اوباما" رييس جمهوري كنوني آمريكا نيز هست و
از سال 2009 تاكنون به آن اشاره مي كند 
وي پيش از سفر به اسراييل با هياتي يهودي ديدار كرد و در پاسخ به 
پرسش آنان در مورد "بحران ايران "- گفت :  يك پل طلايي بسازيد كه به 
رقيبتان اجازه دهد- حين مبارزه عقب نشيني كند 
 نيكولو همچنين در مورد پيامد تحريم تهران براي فرانسه كه در چارچوب 
شوراي امنيت و اتحاديه اروپا موضع گيري مي كند- نيز گفت : خروج ما از
بخشي از بازار خودرو ايران مربوط به تامين قطعات بيش از 500 هزار
خودرو در سال - سبب شده سازندگان فرانسوي هزاران فرصت شغلي را از دست 
بدهند  وي در پايان افزوده است : در زمان حاضر- دورنماي هرگونه همكاري 
در زمينه هاي فناوري از جمله هسته اي و فضايي - قابل تصور نيست   ميزان 
مبادلات دانشگاهي و تحقيقاتي به صفر رسيده و موسسه زبان آموزي فرانسه 
در تهران كه هزاران ايراني در آنجا زبان فرانسوي را مي آموختند- بسته 
شده است   هيچ كس نمي تواند پاريس را سرزنش كند كه همبستگي بين المللي ما
در برابر بازي هسته اي تهران بي هزينه بوده است   اما همه اين ها روزي 
پايان مي يابد و هيچ ممنوعيتي نيز براي تلاش ما در اين زمينه وجود
ندارد 
