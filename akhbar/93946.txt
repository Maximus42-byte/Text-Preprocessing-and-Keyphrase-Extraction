الجزیره: اقدام فلسطینی ها برای پیوستن به پیمان ها و سازمان های بین المللی اقدامی حساب شده بود 
 تهران - ایرنا - شبکه ˈالجزیره اعلام کرد: اقدام ˈتشکیلات خودگردان فلسطینˈ برای طرح درخواست پیوستن فلسطین به عنوان یک کشور به 15 پیمان و نهاد بین المللی یک اقدام حساب شده بود.
الجزیره روز شنبه نوشت که تشکیلات خودگردان در پی بروز بحران در مذاکرات با رژیم صهیونیستی و خودداری این رژیم از آزاد کردن چهارمین گروه از اسرای فلسطینی، اعلام کرد که با توجه به اینکه مذاکرات با اسرائیل به هیچ نتیجه ای نرسیده، فلسطین را به عنوان یک کشور مستقل به عضویت نهادها، پیمان ها و موافقتنامه های بین المللی درمی آورد.
به گزارش این شبکه، بر همین اساس در نوبت اول درخواست عضویت فلسطین در 15 نهاد و پیمان بین المللی ارایه شد که نتیجه خوبی هم به دنبال داشت، زیرا از یک سو سوییس از پیوستن فلسطین به موافقتنامه های چهارگانه ژنو خبر داد و از سوی دیگر دبیر کل سازمان ملل از پذیرش فلسطین در 15 کنوانسیون و نهاد بین المللی استقبال کرد. ˈبان کی مونˈ به ˈمحمود عباسˈ رییس تشکیلات خودگردان اطلاع داد که درخواست های 15 گانه فلسطینی ها را دریافت کرده و به اعضای سازمان ملل اطلاع داده که عضویت فلسطین در این پیمان ها از روز دوم ماه آینده میلادی اج������ا��ی می شود.
اکنون فلسطین، عضو هر چهار موافقتنامه ژنو و پروتکل اضافی اول آن شده است. فلسطین از نظر جامعه جهانی یک ˈکشور تحت اشغالˈ است. برخی تحلیلگران می گویند که پیوستن به موافقتنامه های ژنو، یک اقدام تاریخی است، زیرا موافقتنامه های ژنو مربوط به حمایت از افراد غیر نظامی در شرایط جنگ و اشغال است. بر اساس این موافقتنامه ها، نیروهای اشغالگر وظایف مشخصی در قبال سرزمین اشغال شده، دارند.
فلسطینی ها معتقدند که عضویت در توافقنامه های بین المللی به تحکیم شخصیت قانونی کشور فلسطینی به عنوان یک کشور مانند سایر کشورهای جهان کمک می کند و با کمک این عضویت ها، می توان برای م��ابل�� با نقض حقوق ملت فلسطین از سوی اشغالگران اقدام کرد.
این موفقیت ها نشان می دهد که اقدام فلسطینی ها برای کشاندن موضوع فلسطین به صحنه بین المللی حساب شده و دقیق بود. برخی ناظران می گویند که فلسطینی ها توانستند از وضعیت جدید خود به عنوان کشور ناظر غیر عضو در سازمان ملل بهره برداری مناسبی را به نفع احقاق حقوق ملت فلسطین داشته باشند. بر اساس وضعیت کشور ناظر غیر عضو در سازمان ملل که فلسطینی ها در تابستان سال 2012 به آن نایل شدند، می توانند به توافقنامه ها، پیمان ها و نهادهای بین المللی ملحق شوند که یکی از آنها ˈتوافقنامه رمˈ است. این توافق پایه تاسیس دادگاه ج��ای�� بین الملل�� بود.
عضویت در این دادگاه، ˈبرگ مهمیˈ در دست فلسطینی ها است که اسرائیلی ها را به وحشت می اندازد، اما به نظر می رسد فلسطینی ها می خواهند این برگ را برای استفاده در زمان مناسب پیش خود نگه دارند.
خبر درخواست فلسطین برای عضویت در نهادها و پیمان های بین المللی کابینه ˈبنیامین نتانیاهوˈ را در اسرائیل آنچنان به خشم آورد که تنها راه را اعمال مجازات های اقتصادی علیه تشکیلات خودگردان دید. فشارهای اقتصادی و مالی مانند برداشتن بدهی های مالی فلسطین از درآمدهای مالیاتی فلسطینی ها از جمله این مجازات ها است. 
