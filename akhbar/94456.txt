انتقاد نتانياهو از اتحاديه اروپا/به‌جاي شهرک سازي به پرونده هسته‌اي ايران بپردازيد
نخست وزير رژيم صهيونيستي از اتحاديه اروپا خواست به جاي انتقاد از شهرک سازي‌هاي اين رژيم به پرونده‌هاي ايران و سوريه توجه کند.
 به گزارش روسيا اليوم، بنيامين نتانياهو نخست وزير رژيم صهيونيستي در جمع خبرنگاران پس از جلسه کابينه اين رژيم گفت: هرگز اجازه نمي‌دهم هزاران شهرک نشين اسرائيلي در جولان، القدس و السامره شرايط دشواري را داشته باشند.

وي تاکيد کرده که تل‌آويو دستورات خارجي درباره مرزهايش را هرگز قبول نمي‌کند و پايتخت ما تنها اورشليم (بيت المقدس) است.
نخست وزير رژيم صهيونيستي در ادامه مدعي شده که اگر اتحاديه اروپا به دنبال استقرار صلح در منطقه است بايد به حل مسائل حساسي چون جنگ داخلي در سوريه و پرونده هسته‌اي ايران بپردازد.
