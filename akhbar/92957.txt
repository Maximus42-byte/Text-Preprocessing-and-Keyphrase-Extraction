توافق اولیۀ اتحادیۀ اروپا بر وضع تحریم اقتصادی روسیه
جامعه باز: سفیران اتحادیۀ اروپا روز گذشته (جمعه) در بروکسل به توافق اولیه‌ای دست یافته‌اند تا تحریم‌های اقتصادی بیشتری را بر روسیه دربارۀ بحران اوکراین وضع کنند، اما روی جزییات آن کار ادامه دارد.

زمانی‌که پنج‌شنبۀ گذشته، هواپیمای خطوط هوایی مالیزیا در شرق اوکراین سقوط کرد، ۲۸ دولت عضو اتحادیۀ اروپا موضع‌شان را دربرابر مسکو تشدید کرده‌اند. گمان می‌شود که شورشیان جدایی‌طلب هوادار روسیه اشتباهی بر این هواپیمای شلیک کرده و آن را سقوط داده‌اند.

پس از بحث‌هایی که میان سفیران حدود یک‌روز و نیم دوام یافت، آنان از کمیسیون اجرایی اتحادیۀ اروپا خواستند تا متن قانونی را برای تحریم‌های اقتصادی تهیه کنند که این اتحادیۀ پس از توافق احتمالی در هفتۀ جاری آن را وضع کند.

گام‌های کلیدی که احتمالاً توسط کمیسیون اجرایی پیشنهاد خواهد شد، شامل بستن بازارهای پایتخت اتحادیۀ اروپا بر روی بانک‌های دولتی روسیه، منع فروش اسلحه به روسیه و محدودیت بر تدارک انرژی و فناوری‌ها با کارکرد دوگانه خواهد بود. این تحریم‌ها بر تدارک نفت و گاز و سایر کالاهای نفتی از روسیه را شامل نخواهد شد.

ماجا کوسیجانسیک، سخنگوی کاترین اشتون، مسئول سیاست خارجی اتحادیۀ اروپا گفته است که هنوز کارهایی هست که باید انجام شود 
