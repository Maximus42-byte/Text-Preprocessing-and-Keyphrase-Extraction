دويچه  وله :تاكيد مقام هاي ارشد ايران بر نظارت آيت الله خامنه اي برمذاكرات هسته اي 
تهران - ايرانا - دويچه وله گزارش داد: "اكبر هاشمي رفسنجاني "- "علي 
اكبر ولايتي " و عضو تيم مذاكره كننده ايران تصريح كرده اند كه مذاكرات 
هسته اي با تاييد رهبر جمهوري اسلامي انجام مي گيرد 
به گزارش ايرنا- شبكه اينترنتي دويچه وله فارسي يكشنبه شب در گزارشي 
نوشت : اخيرا اخباري مبني بر مخالفت آيت الله خامنه اي با روند مذاكرات 
منتشر شده بود 
رييس مجمع تشخيص مصلحت نظام جمهوري اسلامي گفته است كه "رهبري نظام هم 
قبل وهم بعد ازمذاكرات - تيم ديپلماسي وكارهايشان را تاييد كردند-
اما گروهي كه اتفاقات ادعاي پيروي از ولايت دارند- هر روز براي مايوس 
كردن مردم تلاش مي كنند "
به گفته اكبر هاشمي رفسنجاني - "اصرار برالقاي شكست تيم ديپلماسي در
مذاكرات هسته اي مصداق نگاه سياسي وجناحي به منافع ملي است  "
برخي ازجناح هاي تندرو درداخل ايران ازآغاز دورجديد مذاكرات هسته اي 
به روش هاي مختلف به مخالفت با تيم مذاكره كننده پرداختند 
اين مخالفت ها با انتقاد ازمحرمانه  ماندن جزييات مذاكرات آغاز شد و با
انتشار متن توافق نامه ژنو به اوج رسيد 
اين اعتراض ها پس ازآغاز مرحله اجرايي توافق نامه موقت ژنو  موسوم به 
"برنامه اقدام مشترك " از سي ام دي ماه (20 ژانويه ) وارد مرحله تازه اي 
شد  منتقدان توافق نامه ژنو مي گويند طرف ايراني امتيازات فراواني به 
قدرت هاي غربي داده و در برابر دستاورد ويژه اي نداشته است  
نمايندگان اصولگراي منتقد دولت درمجلس شوراي اسلامي كه عموما عضو "جبهه 
پايداري " هستند- اخيرا مدعي شدند كه رهبر جمهوري اسلامي به توافق نامه 
ژنو " ايرادات اساسي " وارد كرده است  
دويچه وله فارسي توضيح داد : از جمله برخي سايت هاي اصولگرا فايل صوتي 
منتسب به حجت الاسلام "محمود نبويان "- نماينده مجلس را منتشر كردند 
نبويان - درجمع گروهي در شهر گنبد كاووس مدعي شده بود كه توافق نامه 
ژنو از نظر آيت الله خامنه اي "ايرادات اساسي " دارد و "استقلال نظام " را
هدف قرار داده است  
همزمان با اين خبر فايل صوتي منتسب به "جواد كريمي قدوسي "ـ عضو كميسيون 
امنيت ملي و سياست خارجي مجلس شوراي اسلامي منتشر شد 
او هم مدعي شده بود كه سيدعلي خامنه اي - رهبر جمهوري اسلامي در جلسه اي 
گفته كه بعد ازسه بار خواندن توافق نامه ژنو به اين نتيجه رسيده كه 
حق غني سازي ايران در آن ناديده گرفته شده است  
اكبر هاشمي رفسنجاني با اشاره به آراي حسن روحاني درانتخابات خرداد
1392 به طور تلويحي گفته كه نظر جناح هاي منتقد توافق هسته اي ژنو در
ميان مردم خريداري ندارد  خبرگزاري دانشجويان ايران (ايسنا) شامگاه 
يكشنبه 6 بهمن (26 ژانويه ) به نقل از او در گزارشي نوشته است كه "
تفاوت آراي دكتر روحاني با نامزدهاي ديگر ثابت كرده كه مردم براي 
تصميمات سياسي به تبليغات يك سويه بعضي از رسانه ها توجه ندارند "
دويچه وله فارسي اضافه كرد: علي اكبر ولايتي - رييس مركز تحقيقات 
استراتژيك مجمع تشخيص مصلحت - از ديگر مقام هايي است كه همواره بر لزوم 
همكاري با تيم مذاكره كننده هسته اي ايران تاكيد كرده است  
موضع گيري هاي ولايتي ازآن جهت اهميت ويژه دارند كه اومشاور سيدعلي 
خامنه اي درامور بين الملل است و پيش از اين حتي اخباري از "ماموريت هاي 
ويژه " علي خامنه اي به او منتشر شده بود 
خبر��زاري جمهوري اسلامي (ايرنا) نيزشامگاه يكشنبه به نقل ازولايتي در
گزارشي نوشت : "بايد به ديپلمات هاي مذاكره كننده هسته اي مجال داده 
شود كه بتوانند سياست هاي جمهوري اسلامي ايران را كه مبناي آن توسط
رهبري مشخص شده - به پيش ببرند "
اوتصريح كرده است كه تيم مذاكره كننده ايران "تاكنون درمسير درست "
وهمراستا با منافع جمهوري اسلامي حركت كرده است  
به گفته ولايتي : "بدون ترديد مذاكره كنندگان ما در حوزه هسته اي نشان 
دادند كه به چارچوب تعيين شده در نظام جمهوري اسلامي ايران در رابطه با
حفظ حقوق هسته اي پاي بند هستند "
ولايتي همچنين خواستار حمايت ازهيات ايراني درآستانه مذاكرات پيچيده و
حساس پيش رو شده است  
دويچه وله نوشت : اشاره مشاور علي خامنه اي به آغاز دور جديد
گفت وگوهاي ايران و 1+5 است  
هدف اين گفت وگوها رسيدن به توافقي جامع با غرب برسرپرونده هسته اي 
جمهوري اسلامي است - گفت وگوهايي كه قراراست ازاواخر ماه جاري (بهمن )
آغاز شوند و دو طرف مذاكره نيز بارها بر دشواري آنها انگشت تاكيد
گذاشته اند 
ازسوي ديگر يك عضو تيم مذاكره كننده جمهوري اسلامي هم تاكيد كرده كه 
هيات ايراني خود را موظف به حركت در ساختارهاي تعيين شده در نظام 
تصميم گيري كشور مي داند  به گفته "حميد بعيدي نژاد"- مديركل سياسي و
بين المللي وزارت امور خارجه - نسبت به پيشبرد مذاكرات رويه سازمان دهي 
شده وجود دارد كه مسوولان پرونده هسته اي به آن به طور كامل پايبند
هستند و نهادهاي مرتبط هم در جريان جزييات امر قرار دارند "
بعيدي نژاد كه رياست دبيرخانه اجراي توافق نامه ژنو را بر عهده دارد-
بر اين نظر است كه تيم مذاكره كننده ايران نبايد براي اثبات اقدام 
هاي خود دايم از علي خامنه اي هزينه كند 
او همزمان تصريح كرده كه نتيجه مذاكرات درمراحل مختلف به "مقام هاي 
عالي  رتبه نظام " از جمله علي خامنه اي گزارش داده  مي شوند 
او افزوده است كه "اين ايشان (آيت الله خامنه اي ) هستند كه تصميم مي 
گيرند در چه مراحلي چه نكات و مواردي را به نهادهاي ذي ربط منتقل كنند
كه به تيم ��ذاكره كننده برسد "
دويچه وله فارسي توضيح داد: عدم موضع گيري روشن رهبر جمهوري اسلامي در
مورد تحولات اخير- قضاوت در مورد ادعاي جناح هاي مختلف را دشوار مي كند 
البته رهبر جمهوري اسلامي تاكنون يك بار به صراحت از تيم هسته اي ايران 
دفاع كرده است  


