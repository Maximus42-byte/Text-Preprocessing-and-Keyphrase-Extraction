وزير خارجه آمريكا :مذاكره با ايران نه به معني اعتماد بلكه آزموني براي تهران است 
در كنفرانس سياستگزاري كميته روابط عمومي آمريكا -
اسراييل (آيپك ) وزير امور خارجه آمريكا گفت : مذاكره با ايران نه به 
معني اعتماد كه براي آزمون تهران است  
به گزارش امروز شبكه فارسي زبان آمريكا- "جان كري " درباره گفتگوهاي 
خاورميانه هم گفت : تاريخ به مرحله اي رسيده كه بايد به تنش بين 
اسراييل و فلسطيني ها براي هميشه پايان داد 
مهدي آرامي گزارش مي دهد:"جان كري " وزير امورخارجه آمريكا در سخنان 
خود در كنفرانس آيپك كه روز دوشنبه در واشنگتن برگزارشد-ازآنچه وي 
ديپلماسي قدرتمند در برخورد باخطر هسته اي ايران خواند- دفاع كرد 
جان كري گفت :"دوستان من چشمان ما كاملا باز است -روند گفت وگو روندي 
نيست كه پايان نداشته باشد- روندي نيست كه طي آن بخواهيم به تهران 
اعتماد كنيم - بلكه روندي براي آزمون تهران است   شما مي توانيد مطمئن 
باشيد اگر تهران در اين آزمون شكست بخورد- امريكا اسراييل را به حال 
خود رها نخواهد كرد دولت امريكا تعهد دارد قاطعانه از دسترسي ايران به 
سلاح هاي هسته اي جلوگيري كند"
 وي همچنين ضمن اشاره به روند گفت وگو بين رهبران اسراييل و فلسطيني ها
گفت : يافتن راه حل صلح آميز به نفع اسراييل است  
" ما مي دانيم براي برقراري صلح اسراييل بايد قدرتمند باشد - اما ما
همچنين متوجه هستيم كه صلح اسراييل را قوي تر مي كند "
كري خطاب به كنفرانس آيپك گفت كه اعتقاد دارد تاريخ به مرحله اي 
رسيده است كه امريكا قدرت برتر جهان بايد هرآنچه در توان دارد براي 
پايان تنش اسراييل فلسطيني ها به كار گيرد 
