رئیس جمهور آینده اوکراین: ما باید با آمریکا قرارداد جدیدی در مورد تامین امنیت امضاء کنیم
پایگاه خبری تحلیلی انتخاب (Entekhab.ir) :
به نقل از ایتارتاس،  پروشنکو رئیس جمهور منتخب اوکرایندر مصاحبه با روزنامه آلمانی بیلد گفت که آماده مذاکره با ولادیمیر پوتین رئیس‌جمهوری روسیه است.

وی در این مصاحبه گفت: قطعا به مذاکره با ولادیمیر پوتین خواهیم پرداخت تا اوضاع در کشور سر و سامان یابد و صلح و ثبات برقرار شود.

پروشنکو در عین حال گفت هنوز درباره زمان و مکان این دیدار تصمیم گیری نشده است.

وی همچنین در مصاحبه با روزنامه آمریکایی واشنگتن پست به نیاز کشورش به دریافت کمک نظامی مستقیم از آمریکا تاکید کرده و گفته است: ما باید با آمریکا قرارداد جدیدی در مورد تامین امنیت امضاء کنیم و در زمینه تکنولوژی نظامی با

این کشور همکاری داشته باشیم.
وی گفت: ما به مشورت‌های نظامی با آمریکا نیاز داریم و لازم است تا با کمک آنها به اصلاح و تامین تسلیحاتی نیروهای مسلح اوکراین بپردازم.

رئیس‌جمهور آینده اوکراین تصریح کرد که بلافاصله بعد از مراسم تحلیف، بخش اقتصادی پیمان اتحاد با اتحادیه اروپا را امضاء خواهد کرد.
