گلف  نيوز: ايران به دنبال پايگاه جديدي در يمن است
تهران - پايگاه اينترنتي روزنامه اماراتي گلف نيوز روز شنبه به نقل از
مقامات يمني و غربي گزارش داد: ايران از اوضاع آشفته پيرامون دولت 
انتقالي در يمن كمال استفاده را مي برد تا به پايگاه جديدي در اين 
كشور دست يابد 
طبق اين گزارش - منابع مطلع اعلام كردند كه ايران به شبه نظاميان متحد
با يك جنبش جدايي طلب در جنوب يمن آموزش مي دهد و حزب الله نيز مسووليت 
تامين مالي و آموزش رسانه اي اين گروه را برعهده دارد 
در همين حال - مقامات يمني و غربي با استناد به گزارش هاي اطلاعاتي گفتند
كه ايران همچنين براي اين شبه نظاميان تسليحاتي چون موشك هاي گرماياب 
ارسال مي كند 
اين عمليات كمك رساني در حالي انجام مي شود كه تهران درصدد تقويت نفوذش 
در منطقه اي برآمده است كه در پي دو سال ناآرامي شكل تازه اي به خود
گرفته است  
افزايش متحدان ايران در خاك يمن اهرمي را در اختيار تهران براي مقابله 
با آمريكا قرار مي دهد 
واشنگتن براي مخالفت ورزي با تهران و همچنين مبارزه با شبه نظاميان مرتبط
با القاعده در يمن به دولت اين كشور متكي است   تهران همچنين ممكن است به 
گروه هايي در يمن روي آورد- زيرا جنك سوريه موجوديت دولت دمشق يكي از
بزرك ترين متحدان منطقه اي تهران را با تهدي�� مواجه مي كند 
"بروس ريدل " عضو ارشد و مدير پروژه اطلاعاتي موسسه " بروكينگز "
اظهار داشت : اگر جنوب يمن جدا شده و به متحد ايران تبديل شود- اين 
مساله دستاورد راهبردي بزرگي را نصيب تهران مي كند 
وي افزود: اين مساله همچنين احتمالا خسران حاصل از سقوط دولت "بشار
اسد" در سوريه را جبران مي كند 
گلف نيوز در ادامه آورد: انتظار نمي رود انتخاب "حسن روحاني " به 
عنوان رييس جمهوري ايران تاثيري بر سياست هاي اين كشور در قبال گروه 
هايي چون حزب الله داشته باشد- زيرا اين ارتباطات تحت نظارت سپاه 
پاسداران و در سايه كنترل آيت الله "علي خامنه اي " رهبر عالي ايران است  
به گفته مقامات غربي و يمن�� - تازه ترين اقدامات ايران در ارتباط با
اعضاي يك جنبش سياسي موسوم به "حراك " صورت مي گيرد كه درصدد تقسيم يمن 
به كشورهاي جنوبي و شمالي هستند- همانطور كه قبل از اتحاد در سال 1990
بودند 
در حالي كه اعضاي حراك را عمدتا سني ها تشكيل مي دهند- اين گروه با
تهران شيعه در مخالفت با دولت يمن از وجوهات مشتركي برخوردار است  
به گفته اين مقامات - ايران ظرف تقريبا دو سال درصدد مسلح كردن عناصر
گروه حراك برآمده است  
پايگاه قدرت حراك در جنوب يمن در كنار بخشي از تنگه اي موسوم به "باب 
المندب " واقع است   بسياري از نفت كش هاي بزرك از اين تنگه به مقصد
آمريكا و اروپا عبور مي كنند 
تامين امنيت در تنگه باب المندب كه در كنار كانال سوئز و تنگه هرمز
قرار دارد- يك مساله مهم و نگران كننده است  
برخي مقامات غربي بيم دارند كه ايران از اتحاد نظامي در امتداد تنگه 
باب المندب براي اختلال در كار كشتيراني اين تنگه بهره گيرد- همانطور كه 
براي انجام اين كار در امتداد سواحل خود در تنگه هرمز تلاش كرده است  
يك ديپلمات غربي در صنعا اظهار داشت : اگر ايران بتواند باب المندب و
تنگه هرمز را به كنترل خود در آورد- در آن صورت اين كشور مي تواند از
يك اهرم فشار بر اقتصاد جهاني برخوردار شود 
اقدامات ايران در يمن - چالش تازه اي را پيش روي آمريكا قرار مي دهد 
آمريكا در سال هاي اخير حمايت مالي خ��د از دولت يمن را افزايش داده است  
به گفته مقامات - در تنگه باب المندب حتي شليك آر پي جي مي تواند موجب 
افزايش هراس شود و در نتيجه برخي از نفتكش ها را از عبور از اين 
آبراه منصرف كند 
نيروهاي امنيتي يمن سال گذشته يك كشتي حامل سلاح- مواد منفجره و موشك هاي 
ضد هوايي را توقيف كردند 
وزارت امور خارجه آمريكا در آن زمان اعلام كرد كه تحقيقات انجام شده 
حاكي است كه اين تسليحات در ايران بارگيري و براي شورشيان مسلح در
نظر گرفته شده است  
مقامات يمني و غربي با استناد به گزارش هاي اطلاعاتي گفتند كه گمان مي 
كنند اين تسليحات براي گروه حراك و يك جنبش شبه نظامي در شمال يمن 
موسوم به "حوث�� " كه از روابط ديرينه اي با ايران برخوردار بوده -
فرستاده شده است  
مقامات يمني همچنين اعلام كردند كه به تازگي شاهد رسيدن تسليحات پيشرفته 
تري چون آر پي جي به دست حوثي ها بوده اند 
به گفته اين مقامات - تلاش سال گذشته ايران براي مسلح كردن حوثي ها و
گروه حراك - مي توانست موشك هاي زمين به هوا را براي سرنگوني 
هواپيماها بر فراز شبه جزيره عربي در اختيار اين گروه ها قرار دهد و
به اين دو گروه امكان مي داد بمب هاي قوي داخلي توليد كنند 
"علي محسن الاحمر" مشاور ارشد دفاعي رييس جمهوري يمن اظهار داشت : اكثر يمني 
ها مسلح هستند- اما فقط كلاشينكف دارند 
وي افزود: تسليحات پيچيده تنها در دست حوثي ها و گروه حراك است  
وي اضافه كرد كه دو گروه حوثي و حراك صدها مبارز خود را براي آموزش 
روانه ايران كرده اند 
در همين حال - مقامات حراك با اذعان به چند دستگي در جنبش خود- گفتند
كه برخي دسته ها براي مسلح كردن خود به ايران روي آورده اند 
رهبران حراك خاطر نشان كردند كه افرادي كه در ايران آموزش مي بينند-
به طور مستقل وارد عمل شده اند 
"قاسم عسكر" دبير كل جنبش حراك اظهار داشت : برخي جوانان حراكي براي 
آموزش به ايران نقل مكان كرده اند  آنها از وعده هاي ما خسته شده اند
و در پي دستيابي به وجوهات مالي و آموزش براي مبارزه هستند 
