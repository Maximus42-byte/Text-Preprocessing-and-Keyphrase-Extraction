روزنامه  زمان :النجيفي خواستار حمايت تهران از نامزدي او براي رياست جمهوري عراق شد
مقام هاي ايراني به اين روزنامه 
خبر دادند كه "اسامه النجيفي " رييس پارلمان عراق از تهران خواست تا از
نامزدي او براي رياست جمهوري عراق در برابر همپيماني با "نوري المالكي "
حمايت كند 
اين روزنامه چاپ تركيه نوشت : مقام هاي سياسي ايراني فاش كردند كه 
النجيفي از "حسن روحاني " رييس جمهوري - ديگر مقام ها و نيز مراجع عظام 
ديني ايراني از جمله "(آيت الله سيد) محمود شاهرودي " كه داراي نفوذ سياسي 
در محافل دولتي و احزاب ديني عراق هستندن و همچنين افرادي كه در سفر اخيرش 
به تهران ملاقات كرد- خواسته است تا از نامزدي او براي رياست جمهوري 
عراق براي جانشيني "جلال طالباني " پشتيباني كنند 
زمان افزود : طالباني كه دچار سكته مغزي شده بيش از يك سال است كه 
در بيمارستاني در آلمان تحت مداوا به سر مي برد 
مقام اي ايراني براي اين روزنامه فاش كردند كه النجيفي كه روز گذشته 
به ديدارش از ايران پايان داد- خواستار پشتيباني از نامزدي اش براي 
رياست جمهوري عراق در برابر پيمان فهرست ملي به رهبري ائتلاف دولت 
قانون و رياست مالكي در انتخابات پارلماني آينده شد كه بناست در سه 
ماه نخست سال ميلادي آينده برگزار شود 
اين روزنامه افزود - مالكي نامزد ارحج تهران براي نخست وزيري عراق به 
شمار مي رود و پيشتر نيز براي دو دوره پياپي از اين چتر حمايتي برخوردار
شد و دخالت ايران به نفع تداوم نخست وزيري او در بحران هايي بود كه در
سال هاي گذشته با آن دست به گريبان شد 
اين منابع خاطرنشان كردند كه النجيفي خواسته خود را در گفت وگوهايش 
با "علي لاريجاني " رييس پارلمان - "محمد جواد ظريف " وزير امور خارجه و
شماري از مراجع ديني از جمله شاهرودي كه روابط محكمي با مالكي دارد- در
ميان گذارده است  
آنان افزودند: النجيفي درباره اين معامله با مقام هاي ايراني متخصص 
در امور عراق موسوم به "ميز عراق در وزارت امور خارجه ايران " نيز
سخن گفته است  
به گفته آن ها- تهران هنوز به درخواست النجيفي پاسخي نداده و درصدد
رايزني هاي بيشتر با همپيمانان خود در عراق بويژه كردهاست  
طرح تقاضاي رييس پارلمان عراق در تهران با خبرهايي حاكي از سفر امروز
يا فرداي "احمد داود اوغلو" وزير امور خارجه تركيه به بغداد همزمان شد
كه پس از پايان ديدار النجيفي از آنكارا صورت مي گيرد 
ديداري كه در آن گفت وگوهايي با "رجب طيب اردوغان " نخست وزير تركيه 
انجام شد 
