نماينده چين در 1+5: اراده سياسي براي دستيابي به توافق جامع وجود دارد
نماينده چين در گروه 1+5 در آستانه دور پنجم مذاکرات ايران و اين گروه در وين گفت که اراده سياسي براي دستيابي به توافق جامع هسته‌اي وجود دارد.
، «وان چون» مديرکل خلع سلاح وزارت خارجه چين عصر امروز (دوشنبه) بعد از پايان نشست سه جانبه ايران، آمريکا و کاترين اشتون در جمع خبرنگاران در پاسخ به اين سؤال که چقدر احتمال مي‌دهيد که تا 20 ژوئيه (29 تير ماه) توافقنامه جامع هسته‌اي حاصل شود؟ گفت:‌ اراده سياسي براي دستيابي به توافق وجود دارد.
وي با بيان اينکه از مذاکرات وين چهار در حال گفت‌وگو در خصوص آغاز نگارش متن پيش نويس توافقنامه جامع هسته‌اي بوديم، عنوان کرد که مذاکرات اين دوره هنوز شروع نشده و نمي‌توان در اين خصوص پيش داوري کرد.
مديرکل خلع سلاح وزارت خارجه چين خاطرنشان کرد که کشورش از برنامه صلح‌آميز هسته‌اي ايران در چارچوب معاهده NPT حمايت مي‌کند..
وان چون با اشاره به مذاکرات دوجانبه هيأت ايران با برخي از اعضاي 1+5 در هفته گذشته، عنوان کرد: مذاکرات دوجانبه مفيد است به خصوص وقتي که مي‌خواهيم وارد مذاکرات واقعي شويم و کمک مي‌کند که موضع بهتري براي قضاوت داشته باشيم.
