علوی در نشست کمیته‌های پدافند غیرعامل:
حساسیت دشمن در ارتباط با تاسیسات فردو به دلیل وجود پدافند غیرعامل است
وزیر اطلاعات با بیان اینکه همیشه باید در موقعیت پدافند غیرعامل بود اظهار داشت: حساسیتی که دشمن در ارتباط با تاسیسات فردو دارد به دلیل وجود پدافند غیرعامل است.
به گزارش نماینده به نقل از فارس سید محمود علوی وزیر اطلاعات صبح امروز در نشست کمیته های پدافند غیرعامل دستگاه های اجرایی که در وزارت کشور برگزار شد،پدافند غیر عامل که در تالار پیامبر اعظم وزارت کشور برگزار شد با بیان اینکه همیشه باید در زمان پدافند غیر عامل ������ود اظهار داشت: حساسیتی که دشمن در ارتباط با تاسیسات فردو دارد به دلیل وجود پدافند غیرعامل است.
وی ادامه داد: دشمن این حساسیت را در ارتباط با تاسیسات نطنز ندارد چون پدافند عامل است.
وزیر اطلاعات با تاکید بر اینکه در مسائل فرهنگی نباید منتظر بود تا دشمن به ما حمله کند تصریح کرد: باید از باورهایمان دفاع کنیم و به هجمه‌های فرهنگی آنان پاسخ دهیم.
علوی با بیان اینکه اگر دشمن به صورت جاسوس به کشور وارد شده و گروه‌های تروریستی را تجهیز کند، پدافند غیرعامل معنا نمی‌دهد اظهار داشت: برای مبارزه با حرکت‌های تروریستی باید پدافند عامل داشته باشیم.
علوی با تاکید بر ای��که مسئله پدافند غیرعامل از حساسیت خاص خود برخوردار است تصریح کرد: ترسیم تاکتیک‌ها، رویکردها و راهبردها مسئله پدافند غیرعامل یک هدف جدی در تمام برنامه‌ریزی‌های وزارت اطلاعات است،ما معتقدیم هرچه عناصر در این عرصه با هم بیشتر گره خورده و مرتبط شوند می‌توانند منافع ملی را در جهت امنیت ملی بهتر تامین کنند؛ باید با مجموعه پدافند غیرعامل در ستادکل نیروهای مسلح دست همکاری دهیم و با همفکری بیشتر اقدام مشترک داشته باشیم و ما آمادگی خود را در این زمینه اعلام می‌کنیم.
وزیر اطلاعات افزود: باید با طبع نظام جمهوری اسلامی حرکت کنیم و اینکه همه یکی شویم، بهترین پدافند غیرعامل ��ست؛ در مذاکرات هسته‌ای باید صداهای مختلف باشد اما براساس یک سیاست‌گذاری.
وی ادامه داد: وقتی آقای رئیس‌جمهور از سفر نیویورک بازگشتند ۱۲۰ نفر به فرودگاه رفتند و ادب را رعایت نکردند من اگر می‌دانستم ۱۲۰ نفر بیشتر نیستند ۵۰۰، ۶۰۰ نفر از وزارت اطلاعات می‌فرستادیم تا مرگ بر آمریکای حسابی بگویند تا بعدا آن را خرج کنیم.
علوی با بیان اینکه پدافند غیرعامل یکی از راهبردی‌ترین راهکارهایی است که توسط خالق انسان‌ها به ما الهام شده است گفت: خداوند برخی موجودات را به پدافند غیرعامل مجهز کرده است.
وزیر اطلاعات با بیان اینکه پدافند عامل و غیرعامل مکمل یکدیگر هستند و هیچ ک��ام بر دیگری برتری ندارند گفت: مطابق گفته مقام معظم رهبری، پدافند غیرعامل زمان خاصی ندارد و همواره باید در موقعیت این نوع پدافند باشیم.
وی با اشاره به اینکه اندیشمندان باید به گونه ای کار کنند که پدافند غیرعامل صرفا در زمان تهدید و خطر نباشد و کاربرد چندمنظوره داشته باشد گفت: باید بتوان در شرایط غیرتهدید نیز در راستای اهداف دیگر از پدافند غیرعامل استفاده کرد.
علوی بر همین اساس به تاثیرگذاری پدافند غیرعامل بر پدافند عامل در برخی زمینه‌ها اشاره و اضافه کرد: برای مثال در تاسیسات هسته‌ای اگر پیرامون آنها چند لایه موشکی داشته باشیم باز دشمن این امید را که می���تواند از آنها عبور کند، از دست نمی‌دهد؛ اما اگر پدافند از تاسیسات به صورت عامل نباشد و در دل کوه ایجاد شود دشمن احساس می‌کند دسترسی به آن ندارد.
وی با بیان اینکه در عرصه اطلاعات خارجی باید از پدافند عامل استفاده کرد گفت: اگر دشمن به صورت جاسوس در کشور ما رخنه کند و گروه‌های تروریستی را تجهیز نماید تا دست به حرکت‌های تروریستی بزنند اینجا پدافند غیرعامل معنا نمی‌دهد و باید از پدافند عامل استفاده کرد اما در جایی که بحث نیروهای خود مطرح است از پدافند غیرعامل باید استفاده کرد و در واقع از دسترسی دشمن به اطلاعات آنها از طریق تخلیه تلفنی جلوگیری کرده و اطلاعات نیرو��ای خودی را بالا برد.
علوی با بیان اینکه باید تشخیص داد کجا جای آفند و کجا جای پدافند است افزود: همچنین باید دانست در چه جایی از پدافند عامل و در کجا از پدافند غیرعامل استفاده کرد.
وی با تاکید بر اینکه اسلام در بحث فرهنگی به سراغ پدافند عامل و غیرعامل نمی‌رود اظهار داشت: در این زمینه مشی همه انبیا بر آفند بوده است؛ در مسائل فرهنگی نباید منتظر بود دشمن به ما حمله کند و فرهنگمان را در معرض تهدید قرار بدهد و آن وقت ما وارد شویم و از باورهایمان دفاع کنیم و هجمه آنها را پاسخ دهیم.
علوی یادآور شد: باید در مقابل تهدیدات بالقوه فرهنگی از خود واکنش نشان داده و وارد ع��صه آفند ��ویم؛ نباید در برابر فرهنگ غرب احساس عجز کرد.
وزیر اطلاعات در ادامه سخنان خود به موضوع عرفان‌های نوظهور و افراطی‌گری‌ها در عرصه‌های مذهبی چه شیعه و چه سنی اشاره کرد و گفت: افراطی‌‌هایی همچون تکفیری‌ها همه مسلمانان را تکفیر می‌کنند و در حال حاضر امکانات مختلفی دارند.
وی بر همین اساس یادآور شد: از طریق ماهواره‌ها به اهل سنت توهین می‌شود یا حرکت‌هایی صورت می‌گیرد که با آبروی شیعه بازی می‌کنند و ما یا با دوستان نادان یا دشمنان دانا طرف هستیم که باید تدبیر صورت گیرد و اگر مردم هوشیار شوند شیاطین نمی‌توانند بر آنها اثر داشته باشند.
علوی با تاکید بر اینکه ما د�� وزارت اطلاعات با پدافند غیرعامل همکاری تنگاتنگی داریم یادآور شد: ما معتقدیم که با همه دستگاه‌ها باید چنین همکاری‌‌هایی وجود داشته باشد چراکه در شرایطی هستیم که اگر کوچک‌ترین توان کشور را در جهت مقابله با هم خرج کنیم خیانت به منافع ملی کشور است از این رو از کوچک‌ترین فرصت برای شکست دشمن نباید فروگذار کرد.
