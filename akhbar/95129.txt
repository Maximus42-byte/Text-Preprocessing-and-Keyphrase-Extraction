سي ان ان :تحريم هاي جديد عليه ايران به منزله بستن دستان آمريکا است 
يک رسانه غربي با اشاره به تلاش جديد برخي از سناتورهاي کنگره براي اعمال فشارهاي جديد بر ايران اين اقدام را به عنوان کاهش اختيارات ديپلمات هاي آمريکايي در مذاکرات 1+5 و همانند بسته شدن دستان ايالات متحده توصيف کرد.
جمعي از سناتورهاي آمريکا که از تصويب تحريم هاي جديد عليه ايران نااميد شده اند در اقدامي جديد تلاش دارند تا اختيارات "باراک اوباما" رئيس جمهور اين کشور، را در لغو تحريم هاي جمهوري اسلامي محدود کنند.
در همين رابطه سي ان ان در تحليلي به قلم "تايلر کوليس" فارغ الت��صيل دانشکده حقوق دانشگاه بوستون و "جمال عبدي" از اعضاي نياک (شوراي ملي ايراني آمريکايي) تلاش اين سناتورها را به زيان منافع آمريکا دانسته است.
بر اساس اين گزارش، اين سناتورها تلاش دارند تا اختيارات اوباما را براي لغو تحريم هاي ايران کاهش داده و همچنين مصوبه کنگره را نيز لازمه رفع تحريم هاي جمهوري اسلامي قرار دهند.
در حال حاضر دو نوع ديدگاه به اين طرح در کنگره وجود دارد و عده اي آن را خوب و عده اي ديگر آن را بد مي دانند. در همين رابطه سي ان ان روز گذشته نيز در خصوص اين اقدام سناتورها نوشته بود : گروهي از نمايندگان حامي اين طرح در کنگره با اين توجيه که تصويب چنين قانوني ��ز سوي کنگره قدرت چانه زني دولت در مذاکرات هسته اي با ايران را بالا خواهد برد لابي و رايزني هاي خود براي اين کار را آغاز کرده اند.
به اعتقاد نويسندگان اين مطلب، طرح کاهش اختيارات اوباما براي لغو تحريم هاي ايران موجب کاهش قدرت مذاکره کنندگان آمريکايي در گفتگوهاي 1+5 با ايران مي شود. اين امر همانند يک معامله ساده است اگر يک طرف مشکلاتي براي به سرانجام رساندن معامله داشته باشد طرف ديگر مجبور است براي آنکه اين معامله به هم نخورد هزينه ها را بالا ببرد.
سي ان ان در ادامه گزارش خود مي نويسد : تلاش هاي کنگره در اين رابطه اقدامي باطل است چون ايالات متحده در واقع قدرت نفوذ مشخصي دارد، زيرا بازگشت ايران به بازارهاي جهاني و سر و سامان دادن به وضعيت اقتصادي از سوي نخبگان ايران يک امر گول زننده محسوب مي شود و ايران تا زماني در مذاکرات حضور خواهد داشت که مطمئن باشد طرف آمريکايي از قدرت لازم براي به نتيجه رساندن قرارداد نهايي برخوردار است.
در ادامه اين مطلب آمده است : اين يک مذاکره است و نه فرماندهي و آمريکا فقط مي تواند چيزي را به دست آورد که آن را دارد اگر کنگره علاقه مند است تا قدرت اوباما براي به نتيجه رساندن مذاکرات و انجام يک معامله بزرگ را افزايش دهد نبايد اختيارات اوباما را در مورد لغو تحريم ها کاهش دهد بلکه بايد کنگره اختيار تام به رئيس جمهور داده تا نه تنها اوباما بتواند ايران را از برخي تحريم ها معاف کند بلکه توانايي لغو کامل تحريم ها را به عنوان بخشي از يک فرايند ديپلماتيک نيز داشته باشد .
به اعتقاد نويسندگان اين تحليل، اين موضوع (دادن اختيار تام به اوباما) به آن معنا خواهد بود که به ايران و جامعه جهاني سيگنال هاي مناسبي در مورد اختيارات ديپلمات هاي آمريکا صادر مي کند تا از پيوستن ايران به جامعه جهاني استقبال کنند و اين امر براي حرکت رو به جلو کافي است.
