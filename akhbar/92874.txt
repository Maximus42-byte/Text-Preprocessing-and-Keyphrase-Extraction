العربيه:اسراييل به انجام عمليات خرابكارانه وترور درايران اعتراف كرد
خبرگزاري جمهوري اسلامي
تهران - ايرنا - تارنماي العربيه نوشت : اسراييل برخلاف گذشته كه 
مسووليت عمليات دستگاه هاي امنيتي و اطلاعاتيش را بر عهده نمي گرفت - به 
انجام عمليات خرابكارانه و ترور در ايران اعتراف كرد 
به گزارش ايرنا- العربيه پنجشنبه شب در گزارشي به شرح زير افزود:"
بني گانتس " رييس ستاد مشترك ارتش اسراييل اقرار كرده است  كه اسراييل 
اقدام به انجام عملياتي در ايران كرده  و برنامه اتمي اين كشور را از
راه ترور مسوولان آن و حملات الكترونيكي هدف قرار داده اس��  
گفت و گويي كه ميان رييس ستاد مشترك ارتش اسراييل و دانش آموزان 
دبيرستاني صورت گرفت - حاوي نخستين اعتراف به انجام عمليات خرابكارانه در
ايران بود 
او گفت : اسراييل ده ها عمليات سري در كشورهاي خارجي و دشمن انجام داده 
است من از عملياتي در گذشته هاي دور و نزديك سخن مي گويم - در ايران و
ديگر كشور ها- هيچ جايي خارج از دسترس ارتش اسراييل وجود ندارد 
با وجود گزارش هاي غير رسمي - اين نخستين اعتراف يك مقام اسراييلي به انجام 
اين عمليات است   هدف از اين عمليات - كند كردن برنامه اتمي ايران از
راه ترورهاي منظم - كلاهبرداري تجاري و حملات الكترونيكي بود 
مقام هاي ايراني بار ها اسراييل را عامل ترور دانشمندان اتمي خود
دانسته است  
بنا بر گزارش ها- فهرست ترور ها شامل اردشير حسن پور در سال 2007- مسعود
علي محمدي و مجيد شهرياري در سال 2010- درويش رضا نژاد در سال 2011-
مصطفي احمدي روشن در سال 2012 و افرادي ديگر در داخل و خارج ايران كه 
اسراييل اطلاعاتي درباره آن ها از راه شركت هاي راه انداز سانتريفيوژ ها
به دست آورده بود- مي شود 
اسراييل در همين راستا اقدام به تاسيس شركت هايي براي ارائه خدمات 
لجستيكي به نيروگاه هاي اتمي ايران كرد تا از اين راه اعتماد تهران را به 
اين شركت ها جلب كند  پس از آن با ارائه مواد غير سالم - اقدام به تخريب 
در برنامه اتمي ايران كرد: مساله اي كه مي تواند انفجارهاي صورت گرفته 
را در كارخانه هاي آهن و سايت هاي موشكي توجيه كند 
از اين اعتماد در درز دادن اطلاعات به رسانه ها و سازمان هاي ناظر بين 
المللي هم استفاده شد- مساله اي كه تخريب يكي از نيروگاه ها توسط ايران و
ساخت يك استاديوم فوتبال به جاي آن در منطقه اي خارج از تهران را باعت
شد آن هم پس از آنكه سازمان ملل متحد درخواست بازديد از اين نيروگاه 
را ارائه داد  اين گونه بود كه ايران در وضعيتي از شك و گماني ماند
كه پيشرفت در برنامه اتمي اش را به تاخير انداخت  
حملات الكترونيكي به نيروگاه هاي اتمي ايران به خاطر پيشرفته و پيچيده 
بودن آن به اسرائيل ارتباط داده شد  دو ويرو�� رايانه اي + استاكس نت "
و+ فلايم " كه نيروگاه هاي ايران را مورد حمله قرار داد و خسارت هاي زيادي 
به بار آوردند- به اسراييل ربط داده شدند 
اعتراف فرمانده ستاد مشترك ارتش اسراييل يك روز پيش از آن صورت گرفت 
كه ارتش اسراييل از در اختيار گرفتن بودجه اي 3 ميليارد دلاري براي حمله 
به ايران پرده برداشت  
سه ميليارد دلار براي حمله اي مد نظر قرار داده شده كه ممكن است براي 
ادامه عمليات سري براي تخريب برنامه اتمي ايران در سايه توافق ايراني -غربي باشد

