جان  كري : سيستم تحريم ها عليه ايران تضعيف نشده است  
 "جان كري " وزير خارجه آمريكا روز پنجشنبه در سناي 
آمريكا تاكيد كرد: در پي توافق ژنو- سيستم تحريم ها عليه ايران تضعيف 
نشده است  
به گزارش ايرنا- راديو فردا در گزارشي اعلام كرد: جان كري همچنين گفت 
كه آمريكا براي كشورها روشن كرده است كه هم اكنون زمان تجارت با
ايران نيست و آنها نيز اين موضوع را پذيرفته اند 
وزير خارجه آمريكا در عين حال افزود: به نظر من آمريكا در مسير درستي 
قدم بر مي دارد اما نمي داند كه چه زماني به نتيجه مي رسد 
او در اين باره اضافه كرد كه ايراني ها براي اثبات صلح آميز بودن 
برنامه هسته اي بايد تصميمات بسيار دشواري بگيرند 
 وزير خارجه آمريكا در بخش ديگري از اظهاراتش در سنا درباره خبر كشف 
كشتي حامل راكت كه اسراييل (رژيم صهيونيستي ) مي گويد ايران براي "حماس "
فرستاده - اظهار داشت : آمريكا هنوز در اين باره به نتيجه نرسيده است  

