معاون وزیر کشور: افزایش کنترل مرزی محور صورتجلسه امنیتی تهران و کابل است
تهران - ایرنا - معاون امنیتی - انتظامی وزیر کشور گفت: مفاد صورتجلسه امنیتی امضاء شده بین کابل و تهران، شامل کنترل و مراقبت از مرزها به منظور جلوگیری از ترددهای غیرمجاز، جلوگیری از ورود مواد مخدر، فعال شدن بازارچه های مرزی، و مبارزه با تروریسم و مواد مخدر اجرایی می شود.

به گزارش خبرنگار سیاسی ایرنا، « علی عبداللهی» این مطلب را در حاشیه پنجمین جلسه ستاد پیشگیری و مقابله با جعل اسناد رسمی کشور به خبرنگاران اعلام کرد و گفت: در سفر اخیر به افغانستان مقر�� شد تا بازارچه های مرزی دو کشور فعالیت خود را افزایش دهد.

وی تقویت کمیساری های عالی مرزبانان دو کشور، برگزار شدن جلسات میان استانداران مرزی ایران - افغانستان، تبادل اطلاعات در زمینه های مبارزه با مواد مخدر و انجام عملیات مشترک برای این منظور را از دیگر دستاوردهای سفر اخیر خود به کشور افغانستان و دیدار با همتایان افغان دانست.

معاون امنیتی وزیر کشور خاطر نشان کرد: موافقتنامه امنیتی میان ایران و افغانستان از سال 86 به امضا رسیده که بخشی از مفاد آن تشکیل کمیته امنیتی به صورت سالانه است.

عبداللهی ادامه داد: سال گذشته این دیدار و جلسات در کشورمان برگزار شد و این بحث و بررسی ها امسال و چندی پیش در کشور افغانستان برگزار شد.

وی افزود: هدف این کمیته اجرایی کردن مفاد موافقتنامه امنیتی ایران و افغانستان است که در جلسه اخیر نیز برای اجرایی شدن صورتجلسه ای با موارد ذکر شده به امضا رسید.

عبداللهی چندی پیش برای دیدار با همتایان خود به کشور افغانستان سفر کرده بود و این بخشی از دستاوردهای این دیدارها بود.



**حضور اتباع غیر قانونی افغانستان را به صورت قانونی در می آوریم

معاون سیاسی امنیتی وزیر کشور گفت: تلاش ما در سال های گذشته بر دادن ویزای اقامت و گذرنامه موقت به اتباع غیرقانونی افغانستان در ایران بوده و تلاش بر قانونی شدن حضور غیر مجازها بوده است.

عبداللهی با بیان اینکه در سفر اخیر دیداری هم با وزیر مهاجرت افغانستان داشته است، افزود: گام اول برای این منظور حضور همه افغان ها به صورت قانونی در کشور است.

وی اضافه کرد: در سال 89 حدود 1 میلیون و 420 هزار نفر از اتباع افغانی غیر مجاز در کشور برای دریافت گذرنامه و ویزای اقامت ثبت نام کردند که تا امروز برای 700 هزار نفر از این افراد ویزا و اقامت در کشور صادر شده و باقی آن نیز در حال اجراست.



** کاهش و یا توقف افزایش جعل را در کشور داشته ایم

معاون امنیتی وزیر کشور با بیان اینکه نسبت به ازدیاد اسناد در کشور افزایش جعل را داشته ایم، گفت: با توجه به این موضوع نسبت به سنوا�� گذشته کاهش و یا توقف افزایش جعل را داشته ایم.

عبداللهی درباره پنجمین جلسه ستاد پیشگیری و مقابله با جعل مدارک و اسناد رسمی که با حضور مسئولان ذیربط و وزیر کشور برگزار شد، گفت: در این جلسه پیرامون تقویت زیرساخت های نرم افزاری و مباحث الکترونیکی بحث شد زیرا توجه به این موضوع کمتر قابلیت جعل دارد.

وی اضافه کرد: توجه به زیرساخت های نرم افزاری، و تکمیل سامانه های نرم افزاری باعث می شود تا کمتر کارهای کاغذ بازی در زمینه اسناد انجام بگیرد.

معاون وزیر کشور تصمیم بر تسریع در صدور شناسنامه های جدید، تسریع در صدور فعال شدن کارت های هوشمند توجه به اسناد بانکی را از دیگر محورهای این جلسه دانست.

عبداللهی اذعان داشت که این ستاد از سال 87 و با حضور 24 دستگاه زیر نظر وزارت کشور و با توجه به منویات رهبر معظم انقلاب اسلامی شروع به فعالیت کرده و مباحث مختلف در حوزه اسناد رسمی کشور و راه های جلوگیری از جعل آن اهتمام دارد.

وی ادامه داد: در این جلسات مباحثی مربوط به اسناد هویتی، بانکی و مالکیت مورد بحث و بررسی قرار می گیرد.

وی با اشاره به اینکه جعل اوراق مالکیتی در رتبه اول کارکرد جاعلان قرار دارد، گفت: اوراق بانکی و سایر مدارک نیز در رده های بعدی قرار گرفته اند.

عبداللهی همچنین اعلام کرد: در سال گذشته حدود 13 هزار مورد جعل داشته ایم که در مقایسه با ��ال پیشتر از آن حدود 800 مورد افزایش را داشته ایم؛ که البته نسبت به سنوات گذشته کاهش را شاهد هستیم.



** تجمیع کارت های هوشمند در حال حاضر امکان پذیر نیست

وی در پاسخ به این پرسش که آیا می توان کارت های هوشمند که برای افراد صادر می شود را در یک کارت تجمیع کرد، گفت: در حال حاضر نمی توان این کار را انجام داد و این موضوع نیاز به بررسی بیشتر دارد.

معاون امنیتی وزیر کشور تصریح کرد: شاید بتوان ابتدا این تجمیع کارت ها را در سازمان ها و دستگاه ها انجام داد و سپس کارت هوشمند ملی به دست همه برسد.

عبداللهی درباره ارائه کارت هوشمند ملی برای همه ا��راد نیز گفت: در برنامه پنجم توسعه صدور کارت لحاظ شده و توزیع آن به صورت پایلوت از سال گذشته در استان قم آغاز شده است.

وی ادامه داد: مشکلاتی در مسیر این اقدام بوده که با توضیحات مسئولان ذیربط مقرر شده که این کار بنابر طبق قانون برنامه پنجم انجام گیرد.



**باید متناسب با خدمات، مراکز انتظامی در شهرک ها استقرار یابد

معاون امنیتی وزیر کشور درباره امنیت بیشتر شهرهای نزدیک پایتخت همچون پرند و پردیس، گفت: با توجه به ضوابط، باید متناسب با خدمات مراکز انتظامی و پاسگاه ها در شهرک ها مستقر شوند.

عبداللهی ادامه داد: در شهر جدید پرند دو کلانتری در دست اقدام است و با توجه به تراکم جمعیت فعال خواهند شد.

وی اضافه کرد: ��تاسفانه در برخی نقاط گسترش بی رویه جمعیت را در مقطع کوتاهی شاهد بوده ایم که باید در استقرار مراکز نظامی نیزسرعت بیشتری داده شود.

