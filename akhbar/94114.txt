نيويورك  تايمز:"نرمش قهرمانانه "مورد نظررهبر ايران متاثر از رويكرد اعتدال روحاني است 
رهبرعالي ايران متاثر از رويكرد اعتدال 
رئيس جمهور جديد اين كشور- ظاهرا"همه هيمنه اقتدار خود را پشت سر اين 
رئيس جمهور ميانه رو نهاده و خواستار"نرمشي قهرمانانه " درهدايت مسير
مذاكره هسته اي تهران با غرب بر سر برنامه هسته اي ايران شد 
روزنامه نيويورك تايمز روزچهارشنبه درمطلبي به قلم " توماس اردبرينك "-
بخش هايي هايي ازسخنان روزسه شنبه مقام معظم رهبري را انعكاس داده 
وتحليل مي كند: آيت الله "علي خامنه اي " رهبر عالي ايران روز گذشته در
سخناني در جمع فرماندهان "سپاه پاسداران " كه بازوي قوي ونيرومند محافظه 
كاران دردستگاه حاكم ايران است ضمن تاكيد بر رويكرد " نرمش 
قهرمانانه " درهدايت مسير گفت وگوهاي هسته اي اعلام كرد كه مخالف حركت 
هاي صحيح در ديپلماسي نيست  
وي توضيح داد: "من با آنچه كه سالها قبل درمورد"نرمش قهرمانانه " بيان 
كردم موافقم زيرا يك چنين رويكردي در بعضي شرايط هم خوب است هم لازم -
البته ماداميكه ما به اصولهاي اصلي خود وفادار بمانيم " 
نيويورك تايمز تصريح مي كند: اين رويكرد جديد و بي سابقه رهبرعالي 
ايران - متاثر از رويكردهاي رئيس جمهور جديد ايران است كه انتخاب او
به رياست جمهوري - فرصتي ناب براي جان گرفتن ديپلماسي مهيا ساخته است  
"حسن روحاني " رئيس جمهور جديد ايران خط مشي اعتدال را سرلوحه دستور
كار خود در همه شئون از جمله موضوع هسته اي و رابطه با غرب قرار داده 
و علاقمند به گسترش روابط ايران با ساير كشورهاي جهان از جمله امريكا و
داعيه اعطاي آزادي هاي شخصي را دارد 
روحاني اشاره نكرده است كه آيا ايران موضعش را در زمينه برنامه هسته 
اي تغيير خواهد داد يا نه ؟ او در كاري مهم دست به يك تغيير اساسي در
اين مسير زده و مهمترين مقام در مذاكرات هسته اي را تغيير داده است  
تبادل نامه ميان روساي جمهور ايران و آمريكا هم كه اين روزها نقل 
محافل ديپلماتيك دو كشور است - هم از همين نگاه نو درعرصه سياست خارجي 
ايران سرچشمه مي گيرد 
اما در ايران مسئله لحن اوباما در نامه هايش به رئيس جمهور جديد
ايران - موضوعي بشدت حساس است  
"مرضيه افخم " سخنگوي وزارت خارجه ايران روز سه شنبه در كنفرانس خبري 
هفتگي خود ضمن تائيد موضوع مبادله نامه ميان روساي جمهور ايران و
امريكا- اعلام كرد كه ايران انتظار دارد پيشرفتهايي در زمينه مهيا
شدن شرايط براي گفت وگوي واشنگتن - تهران بوجود آمده باشد 
افخم اشاره كرد:"متاسفانه دولت آمريكا هنوزبا زبان تهديد در تعامل با
ايران صحبت مي كند  ما اعلام كرده ايم كه اين موضوع مستلزم تغيير لحن 
تهديد به زبان تكريم است " 
وي در اين كنفرانس خبري متذكر شد كه نامه هاي اوباما به ايران - پيام 
تبريك به مناسبت پيروزي روحاني در انتخابات بوده است و روحاني هم در
پاسخ به اين نامه ها با نامه هايي از پيام تبريك اوباما تشكر كرده و
ضمن آن اشاره اي هم به موضوعات مختلف داشته است  
افخم توضيح نداد كه اين موضوعات چه بوده اما شرح داد كه نامه ها از
طريق سفارت سوييس در تهران مبادله شده كه حافظ منافع امريكا در ايران 
است  
اوباما هم يكشنبه گذشته در يك برنامه تلويزيوني موضع تبادل نامه 
ميان روساي جمهور دو كشور را تائيد كرد 
نيويورك تايمز در ادامه مطلب توضيح مي دهد: موضوع تبادل نامه ميان 
روساي جمهور ايران  و امريكا و اهميت آن - در برهه اي مطرح مي شود كه 
رهبران دو كشور در آستانه شركت و سخنراني در اجلاس مجمع عمومي سازمان 
ملل قرار دارند كه هفته آينده برگزار مي شود 
سخنگوي وزارت خارجه ايران روز سه شنبه اعلام كرد كه هيچ ديداري در
نيويورك ميان مقامات ايراني و امريكايي و يا ميان روحاني با "ويليام 
هيك " وزيرخارجه انگليس در حاشيه اجلاس مجمع عمومي سازمان ملل برنامه 
ريزي نشده است  
اين خبر در يك حساب كاربري در شبكه توئيتر اعلام شده بود 
اهميت موضوع تبادل نامه ميان سران ايران و امريكا- چندان هم بي 
ارتباط به تصميم گيري هفته گذشته دولت "اوباما" نيست كه با رفع برخي 
تحريمها- موانع موجود بر سر فعاليتهاي بشردوستانه و نيكوكارانه ميان 
دو كشور از جمله مبادلات ورزشي را از ميان برداشت  
دولت اوباما تاكنون دوبار در طول سال جاري ميلادي تحريم ها عليه ايران 
را سبك كرده است  
نيويورك تايمز درادامه مطلب مي افزايد:درهمين حال -"بنيامين نتانياهو"نخست 
وزير اسرائيل روز سه شنبه در نشست اعضاء كابينه خود اعلام كرد كه محور
اصلي سخنراني اش در  اجلاس مجمع عمومي سازمان ملل و نيز ديدار وي با
"اوباما" درحاشيه اين اجلاس منحصرا" موضوع برنامه هسته اي ايران 
خواهد بود 
نتانياهو همچنين ياداور شد كه در اين سخنرانيها و ديدارها- وي بر لزوم 
اعمال فشار هرچه بيشتر بر رژيم حاكم بر سوريه و يك تهديد نظامي قابل 
اتكا هم تاكيد خواهد كرد 
نخست وزير اسرائيل همچنين اعلام كرد كه ايران بايد غني سازي اورانيوم را
خاتمه دهد: همه اورانيوم غني شده خود را از كشور خارج سازد : نيروگاه غني 
سازي در حوالي قم را تعطيل كند و آنچه كه وي "مسير پلوتونيوم " براي غني 
سازي اورانيوم ناميد را هم متوقف كند 
نخست وزير اسرائيل تاكيد كرد: تا هنگامي كه اين اقدامات در ايران به 
انجام نرسد بايد فشار بر روي ايران افزوده شود نه اينكه سبك و يا
تخفيف داده شود 
بازرسان سازمان ملل در اولين بازرسي شان از برنامه هسته اي ايران از
زماني كه روحاني روي كار آمده ماه گذشته از اين تاسيسات بازديد به 
عمل آورده و اعلام كردند كه ايران جمع آوري اورانيوم قابل تبديل شدن 
سريع به سوخت بمب هسته اي را كند كرده است  
نيويورك تايمز در پايان اشاره مي كند: ايران و امريكا هم در زمينه 
برنامه هسته اي ايران و هم در موضوع جنك داخلي سوريه با هم سر خصومت 
دارند  ايران مهم ترين متحد منطقه اي "بشار اسد" رئيس جمهور سوريه 
است و امريكا از شورشياني كه قصد سرنگوني اسد را دارند حمايت مي كند 
