جاسوسی مرغ دریایی از حزب الله
یک روزنامه صهیونیستی از وجود گروهی ویژه در ارتش رژیم صهیونیستی به نام مرغ دریایی خبر داد که وظیفه آن جاسوسی درباره فعالیت های حزب الله لبنان است.

به گزارش پایگاه اطلاع رسانی شبکه خبر، روزنامه جروزالم پست از وجود گروهی ویژه در ارتش رژیم صهیونیستی به نام مرغ دریایی خبر داد که وظیفه آن جمع آوری اطلاعات از فعالیت های حزب الله لبنان است.

جروز آلم پست افزود: "شاهاف" (مرغ دریایی) گردان اطلاعات عملیات ارتش رژیم صهیونیستی که در مرز شمالی سرزمین های اشغالی مستقراست، وظیفه زیر نظر داشتن کلیه فعالیت های حزب الله و جاسوسی از این گروه را برعهده دارد.

این روزنامه نوشت، شاهاف که دومین گردان بزرگ ارتش رژیم صهیونیستی محسوب می شود به تازگی رزمایش پنج هفته ای خود را که با هدف آمادگی نیروهایش برای مواجهه با هر احتمالی برگزار شده بود را به پایان رسانده است.

در این رزمایش، گردان مرغ دریایی فهرست اهداف خود را که در صورت بروز جنگ بعدی فعال خواهند شد افزایش داد.

جروزالم پست در ادامه به نقل از ژنرال "یفتاح سیبونی" فرمانده این گردان می نویسد : ما حزب الله را زیر نظر داریم و بر اساس وظیفه خود فهرست اهدافی را که باید در جنگ آتی منهدم شوند به روز می کنیم؛ به طور مرتب این لیست را افزایش می دهیم و این هدف اصلی فعالیت ما است.

سیبونی مدعی شد : ما شکارچی هستیم و نه ماهیگیر. ما منتظر نمی نشینیم تا اتفاقی رخ بدهد بلکه اهداف خود را شناسایی می کنیم.  

جروزالم پست در ادامه به تعریف از گردان مرغ دریایی پرداخته و تلاش دارد، این مجموعه از ارتش رژیم صهیونیستی را واحدی نمونه و منحصر به فرد معرفی 
