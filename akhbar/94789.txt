گزارش  راديو فرانسه از مذاكرات اتمي ايران وگروه 1+5
تهران - ايرنا -تارنماي راديو فرانسه گزارش داد: دومين روز مذاكرات اتمي 
بين ايران و گروه 1+5- روز پنجشنبه ادامه يافت   در آخرين ساعات اين 
دور از مذاكرات اعلام شد كه پيش بيني نمي شود طرفين به نهايي كردن توافقي 
در روند مذاكرات در اين روز دست يابند 
به گزارش ايرنا - شبكه اينترنتي تارنماي راديو فرانسه پنجشنبه شب در
گزارشي نوشت : "محمد جواد ظريف "- وزير امورخارجه ي جمهوري اسلامي در
پايان دومين ديدار خود با "كاترين آشتون " مسئول سياست خارجي اتحاديه 
اروپا گفت كه به نظر نمي رسد مذاكرات روز- پنجشنبه به نتيجه اي مطلوب 
برسد و براي فردا جمعه نيز نمي توان به پيش بيني دست زد 
تارنماي راديو فرانسه افزود: در اين حال خبرگزاري فرانسه از واشنگتن 
گزارش داد- سناي آمريكا در ماه دسامبر آينده فهرست تازه اي از تشديد
تحريم ها عليه ايران را فراهم خواهد كرد 
تارنماي راديو فرانسه اضافه كرد: از سوي ديگر "لوران فابيوس "- وزير
امور خارجه ي فرانسه نيز  بامداد روز  پنجشنبه در يك مصاحبه در پاريس 
گفت كه غرب بايد در مقابله با برنامه اتمي ايران قاطع بوده و براي 
روشن شدن هدف هاي ايران سختگير باشد 
تارنماي راديو فرانسه توضيح داد: وزير امور خارجه فرانسه كه با
تلويزيون دولتي فرانسه گفت وگو مي كرد- در مورد امكان حصول يك توافق 
در اين دور از مذاكرات ژنو  افزود- اميدوارم اين طور باشد- اما اين 
توافق تنها مي تواند بر اساس اطمينان و قاطعيت صورت گيرد 
تارنماي راديو فرانسه نوشت : از سوي ديگر- "جان كري "- وزير امور خارجه 
آمريكا- روز گذشته با اشاره به مذاكرات ژنو گفته بود- تصميم گيري 
درباره اينكه آيا ايران در نهايت اجازه غني سازي اورانيوم را خواهد
داشت يا خير- تحت توافق موقتي كه درحال حاضر در ژنو مورد بحت و بررسي 
قرار دارد- صورت نخواهد گرفت  
جان كري بار ديگر تاكيد كرد كه اجازه نخواهيم داد توافقنامه اي كه به 
 طور اساسي به نگراني هاي محوري ما پاسخ نمي دهد- پذيرفته شود 
تارنماي راديو فرانسه نوشت : به گزارش خبرگزاري فرانسه - عباس عراقچي 
رييس هيات نمايندگي ايران بامداد روز پنجشنبه در ژنو اظهار داشت -
بدون حق غني سازي توافقي صورت نخواهد گرفت  
تارنماي راديو فرانسه اشاره كرد: به دنبال سفر "بنيامين ناتانياهو"-
نخست وزير اسراييل به روسيه - مطبوعات اسراييل  روز پنجشنبه نوشتندكه 
وي نتوانسته است "ولاديمير پوتين " را به مواضع خود را مورد سخت گيري عليه 
برنامه هاي اتمي ايران نزديك كند 
تارنماي راديو فرانسه اضافه كرد: به گزارش خبرگزاري فرانسه ظاهرات دو
طرف در مورد قطع كامل غني سازي از سوي حكومت اسلامي ايران اختلاف نظردارند 
روزنامه پر تيراژ "يدييت آخارانوت " چاپ بيت المقدس (اروشليم ) در
سرمقاله روز پنجشنبه خود نوشت - "همگان مي دانند كه ولاديمير پوتين از رژيم 
آيت الله ها در ايران حمايت مي كند و به اين حمايت خود ادامه خواهد داد
تارنماي راديو فرانسه توضيح داد: "بنيامين ناتانياهو" روز پنجشنبه 21
نوامبر- طي سخناني در مقابل جامعه يهوديان روسيه تاكيد كرد كه "ايران 
به بمب اتمي دست نخواهد يافت  "
نتانياهو به حاضرين در نشست يهوديان روسي گفت : "من به شما قول مي دهم 
كه ايران به بمب دست نخواهد يافت  "
تارنماي راديو فرانسه افزود: بر اساس گزارش خبرگزاري فرانسه اين سخنان 
نخست وزير اسراييل پاسخي به سخنان روز چهارشنبه آيت الله علي خامنه اي بود 
تارنماي راديو فرانسه نوشت : آيت الله خامنه اي روز گذشته طي سخناني در
مقابل ده ها هزار بسيجي به سختي دولت اسراييل را مورد حمله قرار داد و
از كلمات سختي عليه رهبران اسراييل استفاده كرد 
 تارنماي راديو فرانسه اشاره كرد: رهبر جمهوري اسلامي در اين سخنراني 
بار ديگر تاكيد كرد كه "رژيم صهيونيستي محكوم به زوال است  "
تارنماي راديو فرانسه اضافه كرد: در اين حال "جو بايدن "- معاون 
"باراك اوباما"- رييس جمهوري آمريكا- بار ديگر تصريح كرد كه در صورت 
توافق با ايران كاهش تحريم ها اندك خواهد بود 
به گفته بادين "توافقنامه موقت با رژيم ايران - برنامه هسته ايران را
به طور موقت به عقب مي راند كه اين توافقنامه شامل محدود شدن چشمگير
برنامه هسته اي آنها است تا بتوان بررسي مهمترين نگراني هاي واشنگتن از
جمله ظرفيت هاي غني سازي اورانيوم - ذخاير موجود اورانيوم - سانتري 
فيوژها وتوانايي توليد پلوتونيوم مورد استفاده در راكتور اراك را
آغاز كرد "
تارنماي راديو فرانسه اضافه كرد: بر اساس اين گزارش معاون رييس جمهور
آمريكا به سناتورهاي حاضر درجلسه گفته است كه "هر نوع كاهش تحريم ها
نسبت به محدوديت هايي كه باقي مي مانند- اندك هستند "
 وي افزوده است كه " در واقع آسايش خاطري كه به عنوان گام نخست به 
ايران مي دهيم - در مقايسه با تاثير تحريم هاي ما- اندك و موقتي خواهدبود "
