وزير خارجه تركيه -مذاكرات با رژيم صهيونيستي را مثبت ارزيابي كرد
  " احمد داوداوغلو " وزير امور خارجه تركيه -مذاكرات براي بهبود روابط با رژيم صهيونيستي را مثبت ارزيابي كرد 
به گزارش روز پنجشنبه ايرنا - داوداغلو امروز در مصاحبه مطبوعاتي مشترك با همتاي تانزانيايي خود در آنكارا اين مطلب را در پاسخ به سووال خبرنگاران عنوان كرد وزير امور خارجه تركيه با اشاره به مذاكرات آنكارا و تل آويو در
باره چگونگي پرداخت غرامت به بازماندگان حادثه كشتي مرمره آبي گفت :اين مذاكرات در سطح معيني در حال برگزاري است و مشكلات بسياري در اين خصوص برطرف شده است  
در پي حمله نيروهاي رژيم صهيونيستي به كشتي مرمره آبي در سال 2010 و درآبهاي بين المللي مديترانه - 9 نفر از اتباع تركيه كشته شدند در پي اين حمله تركيه با كاهش روابط سياسي خود با رژيم صهيونيستي براي بهبود روابط خواستار عذرخواهي - پرداخت غرامت به بازماندگان و لغومحاصره غزه شده بود 
داوداوغلو در ادامه گفت : همكاران من در حال مذاكره با طرف مقابل هستند و در اين مذاكرات تحولات مثبتي مشاهده مي شود وي افزود : ما اميدواريم كه اين موضوع با توجه به شرايط اعلام شده تركيه حل شود 
