جلیلی: ایران و روسیه سطح روابط را ارتقا می دهند
دبیر شورای عالی امنیت امنیت ملی ایران اعلام کرد: جمهوری اسلامی و روسیه با مطالعه، نوآوری و تحلیل مشترک، همکاری های دوجانبه و بین المللی را گسترش می دهند.
	
به گزارش پایگاه اطلاع رسانی خبر و تفسیر برون مرزی به نقل از دبیر خانه شورای عالی امنیت ملی، "سعیدجلیلی"روزسه شنبه در دیدار"یوگنی لوکیانف"معاون دبیرشورای امنیت ملی فدراسیون روسیه درتهران گفت: با توجه به تحولات منطقه ای و بین المللی کنونی، همکاری های تهران و مسکو در چارچوب منافع مشترک از اهمیت زیادی برخوردار است.

جلیلی همچنین با اشاره به برخی فرصت ها و تهدیدهای مشترک ایران و روسیه در صحنه بین المللی، بر نقش موثر ایران و روسیه در گذر از جهان تک قطبی به جهان چند قطبی تاکید کرد.

معاون دبیر شورای امنیت ملی فدراسیون روسیه نیز در این دیدارکه در چارچوب گفتگوهای راهبردی شوراهای عالی امنیت ملی ایران روسیه انجام شد، با انتقاد از رویکرد خصمانه غرب ضد ایران گفت: روسیه در خصوص پیشرفت ایران در زمینه های مختلف علمی و فناوری موضعی موافق و مثبت دارد. لوکیانف توسعه مناسبات راهبردی تهران - مسکو را در زمینه های مختلف خواستار شد..
