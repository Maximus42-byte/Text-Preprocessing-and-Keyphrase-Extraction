رزمایش دریایی مشترک ایران و پاکستان برگزار می‌شود/ناوگروه پاکستانی در بندرعباس پهلو گرفت
ناوگروه نیروی دریایی ارتش پاکستان به منظور شرکت در رزمایش مشترک با نیروی دریایی ارتش جمهوری اسلامی ایران، در بندرعباس پهلو گرفت.

به گزارش گروه دریافت خبر خبرگزاری دانشجویان ایران(ایسنا)، ناوگروه نیروی دریایی پاکستان متشکل از یک فروند ناو موشک‌انداز، یک فروند ناو پشتیبانی و یک فروند زیردریایی پیشرفته با پیام صلح و دوستی و در راستای افزایش تعاملات نظامی دو کشور صبح امروز (شنبه) در منطقه یکم نیروی دریایی ارتش در بندرعباس پهلو گ��فت.

ب�� گفته امیر دریادار شهرام ایرانی - جانشین معاون عملیات نیروی دریایی ارتش جمهوری اسلامی ایران - ناوگروه پاکستانی به مدت چهار روز در بندرعباس حضور خواهد داشت و در مدت حضور خود بازدیدهای رسمی بین مقامات لشکری و کشوری نیروی دریایی دو کشور انجام خواهد شد.

مهمترین برنامه ناوگروه پاکسانی درمدت حضور خود در بندرعباس برگزاری رزمایش مشترک با یگان‌های منتخب از ناوگان جنوب نیروی دریایی ارتش در تاریخ 19 فروردین است که در آب‌های شرق تنگه هرمز برگزار خواهد شد. 

