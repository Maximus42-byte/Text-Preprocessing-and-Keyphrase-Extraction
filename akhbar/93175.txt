سفر وزیر خاجه آلمان به اوکراین
وزیر امور خارجه آلمان به اوکراین سفر کرده است تا به آغاز مذاکرات بین دولت کی‌یف و مخالفانش در شرق این کشور کمک کند.
به گزارش خبرگزاری دانشجویان ایران (ایسنا)، به نقل از خبرگزاری آسوشتیدپرس، فرانک والتر اشتاین‌مایر، وزیر امور خارجه آلمان به دنبال اعلام استقلال دو استان در شرق اوکراین اعلام کرد که آلمان از تلاش‌های اوکراین برای برگزاری مذاکرات بین دولت مرکزی و مخالفانش در دونتسک و لوهانسک حمایت می‌کند.
اشتاین‌مایر همچنین خواستار آزادی فوری گروگان‌ها و تخلیه ساختمان‌های دولتی توسط مخالفان شده و بر اهمیت انتخابات ریاست جمهوری این کشور که در تاریخ 25 مه برگزار خواهد شد، تأکید کرد.
رئیس دستگاه دیپلماسی آلمان تصریح کرد که انتخابات ریاست‌جمهوری در اوکراین "نقش تعیین‌کننده‌ای" را برای برون رفت از بحران ایفا می‌کند.
هدف از سفر اشتاین‌مایر آغاز مذاکرات براساس نقش راهی است که توسط سازمان امنیت و همکاری اروپا برای پایان دادن به بحران اوکراین طرح‌ریزی شده است.
روسیه که خود یکی از اعضای این سازمان است، از این تلاش‌ها استقبال کرده است. جدایی‌طلبان شرق اوکراین که روز یکشنبه یک همه‌پرسی برگزار کردند مدعی شدند که 90 درصد از شرکت‌کنندگان از استقلال این نواحی حمایت کرده و از مسکو خواستند تا به روسیه الحاق شوند. این در حالی است که کرملین تاکنون هیچ تمایلی به پذیرش درخواست آن‌ها نشان نداده است. دولت‌های غربی نیز این اقدام در شرق اوکراین را ناقض قوانین بین‌المللی خواند
