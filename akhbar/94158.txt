 پروژه امنيت آمريکا: عواقب تعيين خط قرمز براي ايران
 انديشکده «پروژه امنيت آمريکا» در مقاله‌اي به قلم «اريک برن‌اشتاين» به تحليل پيش‌آمدها و عواقب تعيين خط قرمز و اولتيماتوم براي ايران پرداخت. در اين مقاله آمده است که اگر آمريکا براي ايران اولتيماتوم تعيين نمايد و ايران از آن سرپيچي کند، در اين صورت آمريکا در صورت حمله به ايران اعتبار جهاني و نفوذ خود در منطقه را به خطر خواهد انداخت.
خط قرمز «نتانياهو» هيچ تأثيري بر عملکرد هسته‌اي ايران نداشته است 
در پاييز سال 2012  «نتانياهو» اقدام به ل��بي‌گري با سازمان ملل نمود تا براي ايران خط قرمز تعيين نمايد. وي پيشنهاد داد که اگر ايران مراحل غني‌سازي 20 درصد خود را به پايان برساند و در راه ساخت تسليحات هسته‌اي پيش‌روي کند، سازمان ملل بايد به تأسيسات هسته‌اي اين کشور حمله نمايد. سازمان ملل با اين پيشنهاد موافقت نکرد اما در اوايل ماه مارس اخبار ضد و نقيضي منتشر شد مبني بر اين که ايران مقادير قابل‌توجهي از اورانيوم غني‌شده 20 درصد خود را به صفحات سوخت هسته‌اي انتقال داده است که اين کار براي ساخت تسليحات هسته‌اي اصلا مناسب نيست. تحليل‌هاي اوليه و سطحي که از اين حوادث به انجام رسيد نشان داد که تهديدات مرتبط با مسئله خط قرمز تأثيرات بسيار خوبي داشته‌اند. اما اين تحليل‌ها دچار نقص‌هاي بسياري بودند چرا که ايران اورانيوم غني‌شده 20 درصد خود را سال‌ها قبل از تهديدات «نتانياهو» انتقال داده بود. بنابراين مي‌توان گفت که تهديدات نخست‌وزير اسرائيل هيچ تأثيري بر عملکرد ايران نداشته است. نکته جالب‌توجه ديگر اين است که پوشش‌هاي رسانه‌اي هرگز نتوانستند به خطرات و عواقب سياست خط قرمز براي ايران پي ببرند.
اعلام اولتيماتوم باعث از دست رفتن منابع نظامي، اقتصادي و سياسي آمريکا مي‌شود 
زماني که  رئيس‌جمهور يک کشور درباره مسئله‌اي اولتيماتوم مي‌دهد، او اعتبار شخصي و ملي خود را به خطر مي‌اندازد چرا که اعتبار وي به فرمان‌بري گروه مخالف بستگي خواهد داشت. اگر گروه مخالف به تهديدات و اولتيماتوم بي‌اعتنايي نمايد، رئيس‌جمهور در موقعيت دشواري قرار مي‌گيرد. وي بايد منابع نظامي، اقتصادي و سياسي خود را به خطر بي اندازد تا گروه مخالف را مجازات نمايد و يا اين که بايد اعتبار خود را از دست بدهد.
پس از حمله به افغانستان و عراق، آمريکا با آغاز جنگ سوم ديگر وجهه‌اي در دنيا نخواهد داشت 
اين مسئله زماني دشوارتر مي‌شود که پاي برنامه هسته‌اي ايران و کره شمالي در ميان باشد. پس از فجايعي که آمريکا در جنگ با افغانستان و عراق به بار آورد، اگر تصميم به آغ��ز جنگ با يکي از اين دو کشور نمايد به سياست و اعتبار خود در دنيا لطمه عظيمي وارد خواهد کرد. اگرچه قدرت نظامي آمريکا شايد تا حدي بيش‌تر اين دو کشور باشد، اما ايران و کره شمالي مي‌توانند در منطقه ايجاد تشويش کنند و با يک ديگر متحد گردند. اين دو کشور مي‌توانند در ادامه نيز حتي به سئول حمله نمايند که در صورت وقوع، آسيب‌هاي بلندمدتي را براي کره جنوبي و آمريکا به بار خواهند آورد. در نتيجه، هرگونه خط قرمزي از جانب آمريکا ممکن است به اعتبار و توانايي اين کشور براي انجام مذاکرات آسيب بزند. اسرائيل احتمالا تمايل بيش‌تري براي حمله به اين دو کشور دارد. اما به دليل بي‌ثباتي و ناامني زيادي که در منطقه در اثر اين جنگ صورت مي‌گيرد، حمله اسرائيل تضعيف خواهد شد و شرايط ايران براي پيش برد فعاليت‌هاي هسته‌اي بهتر مي‌شود.
اولتيماتوم آمريکا براي سوريه نيز بي‌ثمر ماند 
موضوع آمريکا و سوريه نيز شباهت بسيار زيادي با وضعيت کنوني آمريکا دارد. رئيس‌جمهور آمريکا در يکي از اجلاس‌هاي مطبوعاتي سال 2012 به «بشار اسد» هشدار داد که استفاده سوريه از سلاح‌هاي شيميايي عواقب بسيار بدي را براي اين کشور در پيش خواهد داشت که تنها خود وي مسئول خواهد بود. اکنون با اخبار ضد و نقيضي که درباره استفاده دولت سوريه از تسليحات شيميايي منتشر مي‌شود آمريکا بايد وارد ��رگيري نظامي و يا سياسي با سوريه گردد و اوباما با اين کار خود، آسيب عظيمي به اعتبار جهاني خود وارد خواهد نمود. با اين کار، خطر قرمزي که آمريکا براي سوريه تعيين کرده بود بي‌ثمر خواهد ماند.
تعيين اولتيماتوم از جانب آمريکا به معناي از بين بردن تمام راه‌ها براي انجام مذاکرات صلح‌آميز است 
اما اکنون در رابطه با ايران و کره شمالي چه تدابيري را بايد انديشيد؟ تحريم‌ها هرگز نتوانستند فعاليت‌هاي هسته‌اي اين دو کشور را متوقف سازند و تنها کمي از سرعت پيشرفت آن‌ها کاسته‌اند. اما همچنان راهي براي انجام مذاکره وجود دارد. تعيين خط قرمز مذاکرات صلح‌آميز را از بين خواهد برد �� باعث ايجاد خطراتي براي آمريکا مي‌شود. اگر اوباما بر اين باور باشد که اجبار و اولتيماتوم منجر به همکاري‌هاي بلندمدت خواهد شد، دچار اشتباه بزرگي شده است. آمريکا نبايد به راه‌کار اولتيماتوم اميد داشته باشد. در سياست‌هاي مهم خارجي، کسي که خطر مي‌کند هميشه بازنده است. 

