کنفرانس خبری رئیس‌جمهور فرانسه و نخست‌وزیر عراق
حیدر العبادی: بعضی کشورهای منطقه از تروریسم حمایت می‌کنند/ اولاند: از عراق در مبارزه با تروریسم حمایت می‌کنیم
نخست‌وزیر عراق در کنفرانس خبری با رئیس‌جمهور فرانسه تاکید کرد برخی کشورهای منطقه از تروربسم حمایت و آنها را تامین مالی می‌کنند.
خبرگزاری فارس: حیدر العبادی: بعضی کشورهای منطقه از تروریسم حمایت می‌کنند/ اولاند: از عراق در مبارزه با تروریسم حمایت می‌کنیم
به گزارش خبرگزاری فارس، رئیس جمهور فرانسه که به بغداد سفر کرده است در نشست خبری مشترک با نخست وزیر عراق شرکت کرد.
حیدرالعبادی در این کنفرانس خبری گفت: گفت گروههای تروریستی از سوی برخی از کشورهای منطقه حمایت مالی می‌شوند بنابراین جامعه بین المللی در مبارزه با تروریستها مسئول هستند. تروریستها دارای یک شبکه اعزام نیرو هستند و لازم است این شبکه مورد هدف قرار بگیرد تا از ورود تروریستها به عراق و سوریه جلوگیری شود.
نخست وزیر عراق در ادامه سخنان خود افزود: عراق نیازی به اعزام نیروی زمین از سوی هیچ کشوری ندارد و اکنون عراق نیروهای مبارز زیادی دارد که توان مقابله با داعش را دارند.
العبادی با اشاره به دیدار خود با اولاند همچنین گفت که فرانسه در عملیات هوایی علیه داعش مشارکت خواهد کرد.
فرانسوا اولاند رئیس جمهور فرانسه نیز در این کنفرانس گفت که کشورش برای مقابله با داعش از هیچ گونه کمکی دریغ نخواهد کرد.
وی درباره نشست پاریس درباره اوضاع عراق نیز گفت: اجلاس پاریس تلاش میکند کیفیت کمک به عراق در مبارزه با داعش را مورد بررسی قرار دهد.
رئیس جمهور فرانسه امروز در راس هیاتی متشکل از وزرای دفاع و خارجه این کشور وارد بغداد شد.
