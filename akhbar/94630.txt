نشنال اينترست:ايراني‌ها درباره اينکه غرب واقعا خواستار توافق با تهران است، ترديد دارند
يک پايگاه خبري ـ تحليلي در گزارشي درباره برنامه هسته‌اي ايران و مذاکره با گروه 5+1 تاکيد کرد ايراني‌ها درباره اينکه غرب واقعاً خواستار توافق با ايران است، ترديد دارند.
«نشنال اينترست» در مطلبي با عنوان «هدف از گفت‌وگوها با ايران را مشخص کنيد» به قلم «پال آر. پيلار» مي‌نويسد: با وجودي که مشخص است که انتقاد از رويکرد يک گروه در مذاکرات در صورتي که منتقد مربوطه به اتاق مذاکرات يا جلسات برنامه‌ريزي هر يک از طرفين دسترسي نداشته باشد، بايد با ترديد انجام شود اما به نظر مي‌رسد که آمريکا و شرکايش در 1+5 بر برخي اشتباهات خود در چگونگي رويکردشان در مذاکرات هسته‌اي با ايران اصرار مي‌ورزند. اين مسئله با توجه به اينکه توافقي خوب از ديدگاه اهداف عدم گسترش تسليحات هسته‌اي از طريق برگزاري مذاکرات خوب مديريت‌شده بدست مي‌آيد، شرم‌آور است. يکي از اشتباهات صورت گرفته در مذاکرات با ايران انتظار اين مسئله است که توافق نه از طريق چانه‌زني‌هاي سخت که در آن مذاکره‌کنندگان دو طرف به شدت براي گرفتن بيشترين امتيازها براي طرف خود تلاش کنند، بدست آيد بلکه در عوض از طريق روندي بسيار نام��ظم حاصل شود که در آن تنها برخي چانه‌زني‌ها درباره اعمال پيشنهادهاي 1+5 صورت بگيرد. ديپلماتهاي غربي در بيشتر ادوار اخير مذاکرات با ايران درباره عدم تمايل اين کشور به تعامل در روند اشاره‌شده ابراز سردرگمي کرده‌اند.
ايراني‌ها از قديم به چانه‌زني معروف بوده‌اند
يکي از سوالات مرتبطي که درباره جايگاه فعلي مذاکرات مطرح مي‌شود اين است که اگر تهران واقعا درباره دسترسي به توافق جدي است، انتظار ما از رفتار مذاکره‌کنندگان اين کشور چيست؟ البته ايرانيها از قديم به چانه‌زني معروف بوده‌اند. اگر آنها جدي باشند بايد دقيقا به همين روش رفتار کنند. احتمالا اظهاراتي که درباره سردرگمي 1+5 بيان مي‌شود تنها به خاطر چانه‌زني‌هاي سخت طرف مقابل است. اميدواريم اينگونه باشد.
پيشنهاد قدرت‌هاي جهاني درباره لغو برخي تحريم‌ها بسيار ناچيز است
يکي از بزرگترين مشکلات در رويکرد 1+5 عدم تمايل آنها به استفاده کامل از تحريم‌هاي ايران به عنوان اهرمي در مذاکره بر سر توافقي هسته‌اي است. 1+5 در تازه‌ترين پيشنهاد خود به برداشته شدن ميزان اندکي از تحريم‌ها نسبت به پيشنهاد قبلي خود اشاره کرد و اين در حالي است که اين ميزان اندک در مقايسه با حجم زياد تحريم‌هايي که در طول سالها عليه ايران اعمال شده، بسيار ناچيز است. در عوض، 1+5 در ازاي اين پيشنهاد خواستار بي��ترين محدوديت عليه برنامه هسته‌اي ايران از جمله توقف فعاليت‌ها در تاسيسات غني‌سازي فوردو شد. عجيب نيست که ايرانيها اين پيشنهاد را نامتعادل اعلام کردند.
استفاده از تحريم‌ها به عنوان اهرم به معناي برداشتن آزادانه هرگونه تحريمي نيست. (گرچه اين اقدام که نشان‌دهنده حسن نيت است، مفيد خواهد بود اما از نظر سياسي در واشنگتن غيرقابل اجراست). استفاده از تحريم‌ها به معناي همراه کردن کاهش تحريم‌ها با محدودکردن برنامه هسته‌اي ايران در قالب پيشنهادهايي است که آنقدر نامتعادل نيستند که تنها اميد کمي را در پيشبرد مذاکرات ايجاد کنند. استفاده هوشمندانه از تحريم‌ها نيز نيا��مند درآميختن برداشتن همه تحريم‌ها به عنوان بخشي از توافق بزرگ نيست. توافقات جزئي- برداشتن برخي تحريم‌ها براي ايجاد برخي محدوديت‌ها در برنامه هسته‌اي- احتمالا اکنون اجرايي‌تر هستند و به توافقات گسترده آينده شتاب داده و اعتمادسازي مي‌کنند.
ايرانيها درباره اينکه غرب واقعا خواستار توافق با ايران است، ترديد دارند
البته تصميم‌گيري درباره ميزان جزئي بودن يک مسئله در سر ميز مذاکره دشوار است. چون امتيازاتي که هر يک از طرفين بايد بدهند کاملا تقسيم‌پذير نيستند، تصميم‌گيري درباره بزرگي يا کوچکي آنها براي دستيابي به توافق بخشي از روند يافتن شرايطي است که هر يک از ��رفين آن را متعادل و عادلانه بدانند. مشکل ديگري که از سوي 1+5 ايجاد شده قصور آنها در تشخيص اين مسئله است که يکي از موانع موجود بر سر راه روند مذاکره فقدان اعتماد در ميان ايرانيان نسبت به اين مسئله است که آيا غرب خواستار يک توافق واقعي يا دستکم توافقي است که به ايرانيها اجازه در اختيار داشتن چيزي به عنوان برنامه هسته‌اي را بدهد. بيشتر ايرانيها درباره اينکه اصلا غرب واقعا خواستار توافق با جمهوري اسلامي ايران است، ترديد دارند. غرب و خصوصا آمريکا خود اين ترديد را در ايرانيها ايجاد کرده‌اند و درباره کاهش تحريم‌ها انعطاف چنداني از خود نشان نداده‌اند. بحث‌هايي درباره خساراتي که تحريم‌ها به ايران وارد کرده‌اند، وجود دارد و برخي غربي‌ها از اين مسئله ابراز خرسندي کرده‌اند در حالي که اين مسئله نمي‌تواند هيچ کمکي به دستيابي به توافق از طريق مذاکرات کند. همچنين بحث‌هايي درباره تغيير حکومت در ايران وجود دارد (نتيجه‌اي که برخي در غرب به طور علني اميدوارند تحريم‌ها بتواند دستيابي به آن را تسريع کند).
به طور خلاصه، غرب دلايل متعددي را براي ايرانيها فراهم کرده تا فکر کنند زمان خود را بيهوده هدر مي‌دهند زيرا در حالي که مذاکرات ادامه مي‌يابند، تحريم‌هاي اقتصادي و همانطور که برخي اميدوارند، تحريم‌هاي سياسي تاثير خود را بر جاي مي���گذارند. ايرانيها نگران آن هستند که اين تنها يک بازي باخته براي آنها نباشد بلکه بازي باشد که پاياني براي آن متصور نيست. همانطور که «اسکات پترسون» در «کريستين ساينس مانيتور» گزارش داد، ايرانيها نگران آن هستند که درخواست‌هاي 1+5 افزايش يافته و به لزوم توقف همه فعاليت‌هاي غني‌سازي اين کشور برسد در حالي که ميزان کمي از تحريم‌ها برداشته شده‌اند. بنابراين اظهارات معاون مذاکره‌کننده ارشد ايران در جمع خبرنگاران قابل درک است که گفت اگر قرار باشد ايران مصالحه‌اي کرده و يا هرگونه گام اعتمادسازي را بردارد، اين اقدام بايد به عنوان بخشي از طرحي بزرگتر و جامع‌تر با نتيجه نهايي مشخص انجام شود. بخشي از اين نتيجه که بايد مورد پذيرش 1+5 قرار بگيرد، برنامه صلح‌آميز هسته‌اي ايران از جمله غني‌سازي اورانيوم است.
تاييد حق هسته‌اي ايران از سوي 1+5 براي ايرانيها اهميت دارد
اظهارات معاون مذاکره‌کننده ارشد ايران به راههاي بي‌خطري اشاره دارد که مي‌تواند به اين ترديد ايرانيها که مانع پيشرفت مذاکرات است، پايان دهد. اينکه طرف مقابل به اين نکته اذعان کند که ايران همانند هر يک از ديگر اعضاي پيمان منع گسترش تسليحات هسته‌اي حق داشتن برنامه صلح‌آميز هسته‌اي را دارد براي ايرانيها مهم است. به نظر مي‌رسد که 1+5 چنين اظهاراتي را به عنوان امتيازي به ايران تلقي مي‌کند که نبايد اعطا شود و تنها زماني به آن اشاره مي‌کند که برخي محدوديت‌هاي واقعي عليه برنامه هسته‌اي ايران اعمال گردد. اما 1+5 بايد از خود بپرسد و پاسخ روشني براي اين مسئله بيابد که آيا واقعا خواستار دستيابي به توافق با تهران است (و به عنوان پرسشي فرعي بپرسد که آيا هدف واقعي همه اين تحريم‌ها هدف ظاهري آنها يعني ايجاد انگيزه براي دستيابي به توافق است). اگر پاسخ به اين سوال منفي باشد آنگاه مذاکرات به نوعي معما تبديل مي‌شود و قدرت‌هاي جهاني تنها در حال اتلاف زمان ايران هستند و هيچ دليلي براي انتظار پذيرش خطرات و ارائه امتيازات بيشتر از سوي ايران وجود ندارد.
اگر پاسخ به اين پرسش مثبت باشد آنگاه تاييديه‌اي که ايرانيها انتظار ارائه آن را از سوي قدرت‌هاي جهاني دارند، اصلا ارائه امتياز محسوب نمي‌شود و در عوض بيانيه‌اي مشترک از آنچه که محتواي اين مذاکرات به آن اشاره دارد، خواهد بود. اين مسئله نه تنها عقب‌نشيني از سوي 1+5 محسوب نمي‌شود بلکه فرصتي است تا توافق کلي ايرانيها براي ايجاد اعتماد و اعمال محدوديت‌هاي مهم و نظارت خاص بر برنامه هسته‌ايشان بدست آيد.
بنابراين، 1+5 بدون جلوگيري از توافقات گسترده‌تر با ايران در آينده (از جمله مسائل مربوط به برنامه هسته‌اي) بايد موضع خود را براي دستيابي به دو توافق موقت بازن��ري کند. يکي از اين مسائل برداشتن جزئي و متعادل برخي تحريم‌ها در ازاي برخي محدوديت‌ها درباره برنامه هسته‌اي ايران و ديگري بيانيه‌اي درباره اصول توافق نهايي با ايران در آينده و موکول کردن مذاکره درباره جزئيات آنها به فرصت بعدي است. دستيابي به موضع مشترک براي چنين بيانيه‌اي حتي بدون در نظر گرفتن جزئيات نياز به چانه‌زني‌هاي سختي دارد اما چنين تلاشي به امتحانش مي‌‌ارزد.

