 با حضور جانشین فرمانده کل ارتش: مراسم آغاز دوره های 24 و هشتم حرفه ای دانشجویان دافوس برگزار می شود 
 تهران- فرمانده دانشگاه فرماندهی و ستاد ارتش جمهوری اسلامی ایران(دافوس)، گفت: با حضور امیر سرتیپ ˈ سیدعبدالرحیم موسوی ˈ جانشین فرمانده کل ارتش ، فرماندهان، اساتید و دانشجویان این دانشگاه مراسم آغاز دوره بیست و چهارم و هشتم حرفه ای دانشگاه فرماندهی و ستاد ارتش(دافوس) برگزار می شود.

امیر سرتیپ ستاد ˈحسین ولیوندˈ روز پنجشنبه در گفت و گو با خبرنگار ایرنا، با بیان این که این مراسم روز شنبه (نهم شهریور) برگزار می شود، افزود: در ا����ن دوره 270 دانشجو از نیروهای چهارگانه هوایی، دریایی، زمینی و قرارگاه پدافند هوایی خاتم الانبیاء(ص) ارتش، نیروهای سپاه پاسداران، نیروی انتظامی، سازمان های وابسته به ارتش نظیر حفاظت اطلاعات و عقیدتی سیاسی ارتش شرکت خواهند داشت.

امیر سرتیپ ولیوند اظهارداشت: در این دوره همچنین تعدادی از دانشجویان کشورهای دوست و همسایه نیز حضور خواهند داشت و دانشگاه دافوس این آمادگی را دارد که پذیرش تعداد دانشجویان خارجی از این کشورها را افزایش دهد.

وی طول دوره نظری که دانشجویان باید طی کنند را 18 ماه عنوان کرد و افزود: دانشجویان سه ترم تحصیلی به مدت 12 ماه و یک ترم کارورزی را در این مدت طی خواهند کرد.

امیر سرتیپ ولیوند ادامه داد: دانشگاه 6 ماه نیز برای دوره پژوهشی و ارایه پایان نامه به دانشجویان اختصاص داده است که در مجموع طول این دوره 24 ماه است.

وی در خصوص اهداف برگزاری دوره های دافوس برای دانشجویان ارتش گفت: دانشجویان این دانشگاه از افسران میانی و بالای نیروهای مسلح و سازمان های وابسته هستند که برای تصدی مشاغل میانی و بالا در نیروهای مسلح و سایر نهادها آموزش داده می شوند.

فرمانده دانشگاه دافوس با بیان این که در این دانشگاه به دانشجویان آخرین سطح تاکتیک ها، راهبردها و عملیات ها در جنگ آموزش داده می شود، ادامه داد: ما در این دانشگاه ن��ر��های مستعد را برای مشاغل بالایی و میانی آماده می کنیم.

امیر سرتیپ ولیوند ادامه داد: در این آموزش ها ما از فضاهای سخت افزاری و نرم افزاری استفاده می کنیم و برای اولین بار نیز پذیرش دانشجو در حوزه های جنگ الکترونیک(جنگال) و سایبر را در دستور کار قرارداده ایم.

وی با بیان این که در آینده نیز در تمامی گرایشات از نیروهای مسلح و سایر نهادهای وابسته به آنها دانشجو پذیرش می کنیم، گفت: دانشگاه دافوس همچنین افزایش تعداد پذیرش دانشجو از سایر کشورهای دوست و همپیمان را در دستور کار دارد.

امیر سرتیپ ولیوند خاطرنشان کرد: آمادگی پذیرش دانشجو از کشورهای دوست و همپیمان در دانشگاه دافوس از طریق وابستگان نظامی جمهوری اسلامی ایران در خارج از کشور به کشورهای مختلف اعلام شده است.

وی یادآور شد: هم اینک فضاهای لازم برای پذیرش میهمانان خارجی تامین شده و در حال گسترش فضاهای سبز، آموزشی و ورزشی برای آنها هستیم.

فرمانده دانشگاه دافوی در ادامه اظهارداشت: اعضای هیات علمی دانشگاه نیز افزایش یافته است و اساتید آن نیز که از بهترین و مجرب ترین اساتید کشور و نیروهای مسلح بوده و آشنا به زبان های عربی و انگلیسی نیز هستند.

امیر سرتیپ ولیوند با بیان این که تجارب دفاع مقدس و جنگ های مختلفی که بویژه در سه دهه اخیر در منطقه رخ داده است را جمع آوری و با دانشی ��ه بر مبنای آن در این دانشگاه دور هم جمع شده ایم تلفیق کرده ایم و از آنها در تدریس به دانشجویان استفاده می کنیم، افزود: امروز افتخار می کنیم که این کار را انجام داده و توانسته ایم در این دانشگاه دانش نظامی و تاکتیکی را بومی کنیم. 
