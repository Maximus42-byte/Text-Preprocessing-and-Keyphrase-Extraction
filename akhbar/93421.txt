سفرکاردینال لبنانی به فلسطین اشغالی/اشتباهی بزرگ یا سناریویی از پیش طراحی شده
 بیروت – ایرنا – نصیحت های دلسوزانه و درخواست های خیرخواهانه نتیجه نداد و کاردینال « بشاره راعی » رهبر مسیحیان مارونی لبنان حاضر نشد از تصمیم جنجال برانگیز خود عدول کند و سرانجام راهی سفر فلسطین اشغالی شد.
به گزارش ایرنا، برخی ناظران و کارشناسان از این سفر به عنوان « برگی سیاه» درتاریخ لبنان یاد کرده که تنها امتیازهایی رایگان به دشمن صهیونیستی می دهد.
آنچه این سفر را بیش از هر چیز دیگر در کانون توجهات قرار داده همزمانی آن با عید مقاومت و آزادساز������ جنوب لبنان است.
درحالیکه مردم لبنان آماده می شوند چهاردهمین سالگرد پیروزی مقاومت و آزادسازی بخش زیادی از جنوب لبنان را جشن بگیرند، رهبر مسیحیان لبنان که با توجیهاتی تلاش کرد به این سفر سیاسی رنگ مذهبی و دینی ببخشد، در سرزمین های اشغالی فلسطین خواهد بود.
درحالی که سفر اتباع لبنانی به فلسطین اشغالی و تماس با صهیونیست ها جرم محسوب می شود، کاردینال راعی روز جمعه با یک هواپیمای اختصاصی راهی اردن شد تا از آنجا به فلسطین اشغالی برود.
وی اگر چه حاضر نشد در فرودگاه بین المللی بیروت به پرسش های خبرنگاران پاسخ گوید اما به محض رسیدن به اردن در گفت وگو با شبکه 24 فرانسه گ��ت که به قوانین لبنان احترام گذاشته و قبل از خروج از لبنان از « میشل سلیمان» رییس جمهور و « تمام سلام» نخست وزیر اجازه گرفته است.
رهبر مسیحیان مارونی لبنان قرار است ابتدا در مراسم استقبال از پاپ فرانسیس در امان شرکت کند و برغم اینکه واتیکان اعلام کرده است جزو هیات رسمی نیست تصمیم دارد در معیت پاپ راهی فلسطین اشغالی شود.
این برای نخستین بار از تشکیل رژیم جعلی صهیونیستی است که یک کاردینال مارونی لبنانی به همراه پاپ عازم فلسطین اشغالی می شود.
وی تصمیم دارد علاوه بر همراهی پاپ فرانسیس در سفر سه روزه اش به قدس اشغالی چند روز هم بیشتر در فلسطین اشغالی بماند و حتی ��ا « م��م��د عباس» رییس تشکیلات خودگردان دیدار و گفت وگو کند.
این اقدام جنجال برانگیز و گام خطرناک و حساس در حالی صورت گرفته است که لبنان با رژیم صهیونیستی در حال جنگ رسمی بسر می برد.
ناظران این گام خطرناک را زمینه سازی برای طرح ایده خفته در گوشه ذهن دشمنان مقاومت ضدصهیونیستی یعنی « عادی سازی روابط با دشمن صهونیستی» از درگاه « عادی سازی دینی» و همچنین « یک اشتباه تاریخی» ارزیابی کرده اند.
گفته می شود مزدوران رژیم صهیونیستی که هنگام اشغال لبنان با این رژیم تحت عنوان « ارتش آنطوان لحد و یا ارتش جنوب لبنان»در جنگ علیه لبنان شریک بودند و اکنون در فلسطین اشغالی زند��ی می کن��د، قرار است با کاردینال راعی دیدار کنند ، دیداری که در صورت برگزاری جنجال برانگیز خواهد شد.
در کنار سایر گروه ها بویژه مسیحیان لبنانی که طی دیدارهایی با بشاره راعی تلاش کردند او را از این سفر بازدارند ، « سید ابراهیم امین السید» رییس شورای سیاسی حزب الله در راس هیاتی از این حزب با رهبر مسیحیان مارونی لبنان دیدار و به وی توصیه کرد که به این سفر نرود.
وی بعداز این دیدار در گفت وگو با خبرنگاران افزود: امیدواریم کاردینال راعی مواضع ما را که با وی در میان گذاشتیم، بپذیرد.
رییس شورای سیاسی حزب الله اظهار داشت: در این ملاقات کاردینال راعی را در جریان مواضع و دیدگاه های خود ن��بت به سفری که قصد دارد به اماکن مقدسه انجام دهد، قرار دادیم و با وی در باره خطرها و پیامدهای منفی این سفر و تاثیر آن در لبنان ، رژِیم اشغالگر صهیونیستی و کل منطقه گفت وگو کردیم.
سید ابراهیم امین السید تصریح کرد: کاردینال راعی به توجیهات و اهمیت دینی این سفر بویژه برای مسیحیان و قدس بدور از پیامدهای سیاسی آن مبادرت کرد.
کاردینال راعی در واکنش به انتقادهای شدید به تصمیم جنجال برانگیزش گفت: اسراییل دشمن است و من به اسراییل نمی روم بلکه به قدس می روم تا بگویم قدس قبل از دیگر مردم شهر مسیحیان است و قدس یک شهر عربی است.
« نصری الصایغ» معاون سردبیر روزنامه لبنانی السفیر ��ین اقدام کاردینال راعی را شروعی برای طرح « عادی سازی روابط با اسراییل» خوانده و ابراز نگرانی کرده است که نقض قوانین لبنان به یک عرف تبدیل شود و دیگران هم با بهانه تراشی سفر به سرزمین های اشغالی را آغاز کنند.
گفته می شود که اکنون 2500 لبنانی در فلسطین اشغالی زندگی می کنند و اغلب آنها مسیحی هستند.
اسقف « الصیاح» به روزنامه السفیر گفته است که کاردینال راعی در هیچ یک از مراسم های رسمی و سیاسی بجز دیدار با رییس تشکیلات خودگردان شرکت نخواهد کرد.
یک عضو جمعیت مارونی های لبنان ضمن مخالفت با سفر بشاره راعی به فلسطین اشغالی آن را بی فایده خوانده است و می گوید: در حال��که لبنان با خلاء سیاسی مواجه است ، کاردینال به فلسطین اشغالی می رود و تنها نتیجه آن گسترش دامنه اختلافات است و نمی فهمم که او چگونه با اسراییلی ها دیدار نمی کند.
« حبیب افرام» رییس جمیعت مسیحیان سریانی لبنان هم ضمن مخالفت با این سفر، معتقد است که این سفر به نفع لبنان نیست و تنها اقدامی تحریک کننده است.
وی می افزاید: لبنان در حال مقاومت است و تنها کشور عرب است که با مقاومت و ریخته شدن خون فرزندانش توانسته سرزمین اشغال شده خود را آزاد کند.
وی با بیان اینکه « سفر کاردینال راعی شک ها و نگرانی های زیادی را برانگیخته و ما حق داریم نگران باشیم » گفت که بسیار اشتباه است سفر او به سو��یه با سفرش به فلسطین اشغالی مقایسه شود.
براساس این گزارش کاردینال راعی که هنگام ترک بیروت حاضر نشده بود با خبرنگاران گفت وگو کند به محض رسیدن به امان پایتخت اردن در گفت وگویی زنده با شبکه فرانس 24 در عصر جمعه شرکت کرد که این گفت وگو دردسری جدید برای او خلق کرد.
رهبر مسیحیان مارونی لبنان در گفت وگو با شبکه تلویزیونی فرانس 24 با عصبانیت از سئوالات مجری برنامه، این مصاحبه را قطع کرد و حاضر به ادامه آن نشد.
مجری برنامه از کاردینال راعی در باره واکنش او به اعتراض ها و انتقادهای شدید به این سفر سئوال کرد اما وی به ناگهان عصبانی و خشمگین شد و گفت که من برای پاسخ ��ادن به این��ونه سئوالات در این مصاحبه شرکت نکرده ام.
بشاره راعی گفت: من امروز کاردینال هستم و تصمیم گرفته ام زیرا قدس سرزمین من است.
رهبر مسیحیان مارونی لبنان اضافه کرد: به عنوان یک شهروند از« میشل سلیمان » رییس جمهور و « تمام سلام » نخست وزیر برای این سفر اجازه گرفته ام و به قوانین لبنان احترام گذاشته ام.
کاردینال راعی در حالی که بسیار عصبانی و خشمگین بود از پاسخ دادن به سئوالات دیگر خودداری کرد و با ادامه مصاحبه موافقت نکرد تا آماده شود به همراه پاپ فرانسیس عازم فلسطین اشغالی شود.
پاپ فرانسیس سومین پاپ است که بعداز روابط دیپلماتیک کامل بین واتی��ان و تل آویو د�� سال 1993 به فل��طین اشغالی سفر می کند.
قبل از او پاپ بولس دوم در سال 2000 و پاپ بندیکتوس شانزدهم در سال 2009 میلادی به فلسطین اشغالی سفر کرده اند.
برغم مخالفت های صهیونیست های تندرو با سفر پاپ فرانسیس به فلسطین اشغالی اما برخی ناظران معتقدند که این سفر به رژیم صهیونیستی کمک می کند تا کمی از انزوا خارج شود.
