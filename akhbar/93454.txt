حفظ صلح در خاورمیانه و خلیج فارس مستلزم همکاری کشورهای منطقه است
تهران-ایرنا- پژوهشگر دانشگاه پرینستون آمریکا معتقد است حفظ صلح منطقه خاورمیانه و خلیج فارس مستلزم همکاری همسایگان، تدوین سازوکار جدید همکاری منطقه ای و عاری سازی منطقه از همه تسلیحات کشتار جمعی و نیز ساماندهی تسلیحات متعارف است.
ˈحسین موسویانˈ پژوهشگر دانشکده روابط عمومی و بین المللی وودرو ویلسون دانشگاه پرینستون آمریکا در سخنانی در پنجمین نشست موسوم به ˈدیالوگ منامهˈ، از موقعیت راهبردی خاورمیانه و خلیج فارس و اهمیت این منطقه در تامین انرژی جهان به عنوان دلایل رقابت چند دهه ای قدرت های بزرگ برای سلطه بر این منطقه و ادامه توجه این قدرت ها به این منطقه یاد کرد و گفت، ماهیت این رابطه در دهه های گذشته برای منطقه چالش برانگیز بود و مستلزم بازاندیشی است. خاورمیانه به واسطه رقابت قدرت های بزرگ برای سلطه بر منطقه و ادامه رقابت های منطقه ای برای شکل دادن مجدد به چشم انداز ژئوپلیتیک شاهد اغتشاش بوده و هست. حمله عراق به ایران و کویت، جنگ های آمریکا در ایران، عراق و افغانستان، درگیری فلسطین - اسرائیل، بحران سوریه، تروریسم و افراط گرایی خاورمیانه را به یکی از آسیب پذیرترین مناطق کره زمین بدل کرده است و این وضعیت به خاطر نبود سازوکار هدفمند همکاری منطقه ای برای شناسایی و حل مسایل امنیتی بدتر نیز خواهد شد.
مذاکره کننده سابق هسته ای ایران در این سخنرانی که متن آن در پایگاه اطلاع رسانی اندیشکده موسسه بین المللی مطالعات راهبردی منتشر شد، از روابط مخدوش آمریکا و ایران به عنوان منشای اصلی تنش در منطقه یاد کرد و گفت، ایران به تلاش برای صدور اتقلاب خود به منطقه متهم است و در نتیجه، آمریکا و متحدانش بر مبنای این فرضیه و به منظور مهار ایران، در طول بیش از سه دهه گذشته در جنگ هایی علیه این کشور جنگیدند. هزینه جانی و مالی این جنگ ها بسیار کلان و نتیجه آن نیز بدتر کردن جایگاه و موقعیت آمریکا و متحدان������ در قیاس با نقطه شروع بود. ایران سه دهه با جنگ سیاسی، اقتصادی و اطلاعاتی مواجه است و طرفداران چنین سیاست هایی حتی امروز، بیش از هر زمان دیگری نگران قدرت و نفوذ رو به رشد ایران هستند.
وی با بیان این نکته که ائتلاف آمریکا - عرب در متزلزترین حالت خود قرار دارد، افزود، پیروان مکاتب قشری که دست به حملات تروریستی 11 سپتامبر در آمریکا و پس از آن لندن، مادرید و مناطق دیگر زدند، اکنون از سوریه سر درآوردند و خطر گسترش آنها منطقه را تهدید می کند.
موسویان تصریح کرد، با این حال، نه غرب و نه ایران و نه کشورهای عربی در این تقابل سه دهه ای موفق به دستیابی به اهداف حداکثری خود ن��دن��. ��دام و متحدانش پس از 8 سال جنگ تحمیلی نتوانستند ایران را تجزیه کنند، آمریکا در تغییر حکومت ایران شکست خورد، عربستان از پس جلوگیری از احیای شیعه در منطقه و سلطه بر سایر کشورهای سنی مذهب برنیامد، اعضای ˈجی سی سیˈ (شورای همکاری خلیج فارس) موفق به ارایه سازوکار همکاری جامع و هدفمند منطقه ای نشدند، رویای ترکیه برای احیای نسخه جدید امپراطوری عثمانی، غیرواقع بینانه از آب درآمد، صلح عرب - اسرائیل همچنان واهی است، ایران موفق به آزادی فلسطن نشد، مصر نتوانست پس از سقوط مبارک دمکراسی را پابرجا نگه دارد، آمریکا موفق به برقراری صلح آمریکایی در خاورمیانه نشد و غرب در حفاظ�� از ��رخی از متحدان مستبد خود در منطقه شکست خورد. درواقع، با توجه به آنچه ˈچاک هیگلˈ وزیر دفاع آمریکا گفت، آمریکا نمی تواند برای مدت نامحدود سطح حضور فعلی خود را در منطقه حفظ کند.
به گفته موسویان، این راهبردهای شکست خورده در طول سه دهه موید آن است که هیچ کشور واحدی نمی تواند بر کل منطقه سلطه پیدا کند، جنگ سرد منطقه ای جاری بین ایران و ˈجی سی سیˈ نباید ادامه یابد، بازی حاصل جمع صفر کارایی ندارد و منطقه باید بر اساس الگویی جدید ساماندهی شود که در آن، از اهداف حداکثری پرهیز و به جای آن، به نگرانی های اصولی امنیتی هر یک از کشورها توجه شود. این روند ساماندهی مجدد تنها در صورت�� ممکن خواهد شد که آمریکا، قدرت های بزرگ و منطقه به نقش مشروع و منافع ایران در خلیج فارس، خاورمیانه و جنوب شرق آسیا احترام بگذارند. در میان همه درگیری های منطقه، آن درگیری که آمریکا را در مقابل ایران قرار می دهد، بنیادی ترین است و حل آن می تواند درهای امنیت و ثبات را روی گسترده ای از شمال آفریقا تا آسیای میانه بگشاید. این حالت واماندگی و خستگی که آمریکا و منطقه پس از دهه ها پیگیری اهداف حداکثری، دلیل اولیه ضرورت اتخاذ رویکردی جدید در قبال ایران است.
مذاکره کننده سابق هسته ای ایران افزود، توافقنامه موقت هسته ای شروعی خوب و به منزله بازی برد- برد برای همه است. آمریکا ��ا انعقاد این توافقنامه با ایران، اولین گام در جهت درست را برداشت. برخی کشورهای منطقه به جای تردید و مخالفت باید از تنش زدایی بین ایران و آمریکا حمایت کنند زیرا این به نفع همه کشورهای منطقه و صلح جهانی است. هدف ایران از انجام مذاکرات هسته ای فقط لغو تحریم ها نیست. هدف اصلی تنش زدایی با منطقه و غرب است. تنش های ایران و عربستان سعودی منشای مهم مسایل و مشکلات منطقه است. ایران و عربستان سعودی باید نفوذ، نقش و منافع طبیعی یکدیگر را در منطقه به رسمیت بشناسند و به آن احترام بگذارند. آمریکا باید از رفع تنش میان ایران و عربستان و برقراری رابطه ای عاری از تنش بین این دو کشور حم��یت کند. ایفای نقش آمریکا در ایجاد سازوکار همکاری منطقه ای، مهم و حیاتی است، هیچ یک از قدرت های دنیا منابع یا نفوذ و مهم تر از همه، تمایل به ایفای چنین نقشی ندارند. تنش زدایی بین ایران و آمریکا به همراه بهبود روابط بین ایران و ˈجی سی سیˈ موجب تغییر الگوی روابط بین المللی و منطقه ای می شود. این تنها راه برای ایجاد ساختار جدید همکاری امنیتی سیاسی در منطقه است. چنین الگویی نه تنها نتیجه ای مثبت برای ایران و آمریکا بلکه برای کل منطقه خاورمیانه دارد. به همین دلیل است که این توافقنامه هسته ای، به لطف عمان، عضو ˈجی سی سیˈ که با زیرکانه و مسوولانه مذاکرا�� اخیر ب��ن ایران و آمریکا را تسهیل کرد، حامل امکان قرار گرفتن کل منطقه خاورمیانه در مسیری مثبت و سازنده است.
موسویان از شبکه های تروریستی تندرو تحت لوای القاعده به عنوان تهدید مشترک برای آمریکا، منطقه و ایران یاد کرد و گفت، ادامه حمایت مالی و نظامی برخی همسایگان سوریه و برخی کشورهای حوزه خلیج فارس موجب تقویت هزاران تروریست وابسته به القاعده شده است. کشورهای عرب منطقه باید این را درک کنند که در قیاس با ایران، آنها در قبال بسط و گسترش افراط گرایی و تروریسم جاری از سوریه آسیب پذیرتر هستند. این فرقه گرایی آمیخته با درگیری های سوریه به درگیری های مختلف سنی ، فرقه های سنی و جن�� شیعه – سنی در سراسر منطقه کشیده می شود. جنگ با تروریسم و افراط گرایی باید دستور کار اصلی منطقه و جهان باشد. نزدیکی ˈجی سی سیˈ و ایران به کاهش تنش های فرقه ای، مقابله با افراط گرایی و تروریسم و تسریع روند تفاهم بین المللی و برقراری ثبات منطقه ای کمک می کند.
به گفته وی، زمان ایجاد سازوکار همکاری منطقه ای در میان اعضای ˈجی سی سیˈ، ایران و عراق فرا رسیده است. تحقق هدف ایران یعنی رسیدن به جایگاه به حق خود به عنوان یک قدرت منطقه ای از طریق همکاری و مشارکت در سازوکار همکاری امنیتی منطقه ای حاصل می شود. علاوه بر این، این سازوکار این امکان را برای عراق فراهم می ک��د تا نقشی مهم در توسعه من��قه ای، دستیابی به امنیت اقتصادی و ثبات و احیای جایگاهش در منطقه ایفا کند. چنین همکاری منطقه ای رقابت و دشمنی بین عربستان سعودی و ایران به عنوان قدرت های منطقه را به همکاری تبدیل می کند و حالت موجود جنگ سرد را به تعاملی راهبردی تبدیل می کند.
وی انهدام تسلیحات شیمیایی در سوریه را نتیجه مستقیم همکاری مشترک آمریکا- روسیه و ایران خواند و افزود، این نوع از موضع گیری واحد و همکاری باید بیشتر شود تا خاورمیانه عاری از همه تسلیحات کشتار جمعی به تحقق بپیوندد. قدرت های بزرگ ضمن طرفداری از عاری سازی مناطق خود از همه تسلیحات کشتار جمعی، در عمل از انحصار هسته ای ��سرائیل در منطق�� حمایت می کنند. به همین خاطر بود که در نشست سال گذشته (دیالوگ منامه) وزرای خارجه آمریکا و کانادا نتوانستند به سوالات مطرح شده درباره زرادخانه هسته ای اسرائیل پاسخ دهند. از این رو، همان فشاری که قدرت های بزرگ بر ایران اعمال می کنند که بمب هسته ندارد و مدرکی نیز دال بر تبدیل برنامه هسته ای اش به تسلیحاتی شدن وجود ندارد، باید بر اسرائیل وارد کنند که صدها بمب هسته ای دارد. وزیر دفاع آمریکا در سخنرانی اش در نشست دیالوگ منامه از کمک تسلیحاتی 70 میلیارد دلاری آمریکا به ˈجی سی سیˈ از سال 2007 و نشست سالانه بین آمریکا و وزرای دفاع ˈجی سی سیˈ سخن گفت. به اعتقاد من، آمریکا برای حم��یت از خوداتکایی منطقه ای در زمینه حفظ صلح و ثبات در خلیج فارس باید مشوق برگزاری نشست های دوره ای بین وزاری دفاع این شورا، ایران و عراق باشد.
موسویان در پایان نوشته است: واشنگتن، 5 هزار مایل از خلیج فارس فاصله دارد. اعضای ˈجی سی سیˈ، ایران و عراق، همسایه و محکوم به زندگی در کنار هم برای همیشه هستند. آنها باید نحوه زندگی در صلح و آرامش را تمرین کنند. علاوه بر این، آمریکا باید از نظامی کردن بیشتر خلیج فارس دست بردارد. رقابت تسلیحاتی در منطقه و روانه شدن سیل تسلیحات پیشرفته متعارف قدرت های بزرگ به سوی متحدان منطقه ای شان روند نظامی کرد�� بیش از حد منط��ه را شتاب می بخشد. ک��هش روند توسعه تسلیحاتی در این منطقه مستلزم تلاشی منسجم برای انعقاد پیمان عاری سازی خلیج فارس از تسلیحات کشتار جمعی، عاری سازی خاورمیانه از همه انواع تسلیحات کشتار جمعی و معاهده ساماندهی تسلیحات متعارف در منطقه است.
لازم به ذکر است که پنجمین نشست ˈدیالوگ منامهˈ در 6 تا 8 دسامبر از سوی موسسه بین المللی مطالعات راهبردی در منامه برگزار شد.
