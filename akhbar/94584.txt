وزير امور خارجه فرانسه :ايران در زمينه برنامه هسته اي خود بايد به اقدامي عملي دست بزند
پاريس - وزير امور خارجه فرانسه با صدور بيانيه اي گفت : فرانسه انتظار دارد كه ايران در موضوع فعاليت هاي هسته اي  مورد مناقشه خود به " اقدامي فوري و قابل لمس " دست بزند 
به گزارش روز دوشنبه ايرنا ؛ " آلن ژوپه "؛ به دنبال اجلاس اخير 5+1و ايران در استانبول افزود: اصل از سرگيري مذاكرات و گردهمايي مي تواند مورد قبول باشد  مذاكرات آتي بسيار مهم خواهند بود  ايران 
بايد به اقدامي فوري و قابل لمس براي برقراري اعتماد متناسب باقطعنامه هاي شوراي امنيت سازمان ملل و سازمان انرژي اتمي در زمينه اين كشور دست بزند 
وي در اين بيانيه از وحدت نظر و اتفاق آرا موجود ميان طرفهاي غربي مذاكره كننده ابراز خرسندي كرد 
وي ادامه مي دهد: كشورهاي سه بعلاوه سه يكبار ديگر نشان دادند كه درتصميم شان براي انجام گفتگو با ايران در خصوص اينكه اين كشور به نگراني هاي مجامع بين المللي در باره ماهيت برنامه هسته اي و تمامي 
تعهدات بين المللي اش عمل مي كند؛ جدي هستند 
در بيانيه مذكور آمده است : در پايان نشست استانبول كشورهاي قدرتمندجهان و ايران توافق كردند تا يكبار ديگر 23 ماه مه سالجاري ميلادي ؛در بغداد براي انجام مذاكرات جديد در زمينه برنامه هسته اي ايران 
گردهم آيند 

