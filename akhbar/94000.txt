صداي آمريكا: وزارت خارجه آمريكا محدوديتهاي تازه اي  براي مقامات ايران برقرار كرد
تهران - تلويزيون صداي آمريكا جمعه شب در خبري اعلام كرد: امروز جمعه 
آمريكا و بريتانيا براي دهها تن از مقامات جمهوري اسلامي ايران 
محدوديتهايي از لحاظ صدور رواديد برقرار كردند و دولت كانادا نيز گفته 
است كه از اين اقدام حمايت  مي كند 
به گزارش گروه اخبار صوتي و تصويري ايرنا؛ تلويزيون صداي آمريكا گفت :
مقامات دو كشور آمريكا و بريتانيا علت برقراري محدوديت را نقض موازين 
حقوق بشر ازسوي مقامات دولتي ايران در ارتباط با سركوب اعتراضات مردم 
يييران اعلام كرده اند 
اين شبكه خبري افزود: بيش از90 مقام ايراني مشمول اين محدوديتها خواهند
شد كه وزيران ؛ مقامات امنيتي ؛ نظامي و قضايي ايران ؛ ازجمله آنها هستند 
محدوديتها بيشتر شامل مقاماتي  مي شود كه در سركوب اعتراضات ؛ اذيت و آزار
مدافعان حقوق بشر؛ بازداشت وكلا؛ هنرمندان و نمايندگان جوامع حقوق مدني ؛
رهبران حقوق زن و رهبران اقليت هاي  مذهبي ؛ دست داشته اند 
براساس بيانيه وزير امور خارجه آمريكا؛ اقدام امروز براي جمهوري اسلامي 
ايران يادآور اين نكته مهم است كه جامعه بين المللي  عليه عاملان نقض حقوق 
انساني و سركوب خواست هاي  دمكراتيك مردم ايران ؛ سكوت نخواهد كرد 
صداي آمريكا اضافه كرد: هيلاري كلينتون در بيانيه خود تاكيد كرده است ؛
مادامي كه جمهوري اسلامي ايران ناقضان حقوق بشر در آن كشور را بدست عدالت 
نسپارد و حاضر به حفظ جان مردم خود نباشد؛ ايالات متحده آمريكا؛ بريتانيا؛
 كانادا و ساير متحدان آنها به نيابت از طرف مردم ايران از حقوق آنها
دفاع خواهند كرد 

