دي  ولت : ايران با حسن روحاني به عنوان يك قدرت اتمي ظهور خواهد كرد
برلين - روزنامه آلماني "دي ولت "-با انتشار مطلبي درمورد رييس جمهوري 
جديد ايران -نوشت : برخلاف آنچه درمورد شخصيت معتدل حسن روحاني تصور مي 
شود-وي با اراده اي آهنين برنامه هسته اي جمهوري اسلامي را ادامه مي 
دهد و اين كشور به عنوان يك قدرت اتمي ظهور خواهد كرد 
به گزارش ايرنا-در مطلب اين روزنامه نزديك به محافل صهيونيستي كه به 
قلم "هانس روله " نوشته شده آمده است : رييس جمهوري جديد ايران -حسن 
روحاني در دعواي اتمي به عنوان شخصي متعادل ديده مي شود اما واقعيت 
اين است كه با نگاه به سابقه كاري وي -درست مخالف اين چيز را شاهد
خواهيم بود 
روله -كه از سال 1982 تا 1988 مسووليت رياست ستاد برنامه ريزي وزارت 
دفاع آلمان را برعهده داشته و در سال هاي اخير درمطالب خود از مواضع 
سران صهيونيست حمايت كرده است -سخنان نخست وزير اين رژيم درمورد رييس 
جمهور جديد ايران را مبني بر اينكه "روحاني گرگي در لباس ميش است "-
كاملا درست خواند و نوشت : اين ارزيابي مقام هاي صهيونيستي درمورد حسن 
روحاني كاملا درست است  
اين مطلب مي افزايد:با انتخاب حسن روحاني اميدواري و آرزوهاي 
بيشماري ايجاد شده است و به رييس جمهور جديد ايران به عنوان يك شخصيت 
آميد افرين كه همه انتظارات را برآورده خواهد كرد-نگاه مي شود اما با
نگاه به 
سوابق كاري و مواضع پيشين روحاني نبايد از وي انتظار بيش از اندازه 
در مسئله هسته اي داشته باشيم - زيرا اين مسئله تنها از سوي رهبر
ايران مديريت مي شود و تصميم گيرنده نهايي رييس جمهور نيست  
دي ولت در عين حال مي نويسد: البته اينكه چه كسي رييس گروه مذاكره 
كننده هسته اي در دولت جديد باشد- مي تواند جالب باشد اما اگر تصور
ما اين است كه به شرايطي بازخواهيم گشت كه خود روحاني مسووليت گروه 
مذاكره كننده ايران را برعهده داشت -اين تفكر اشتباهي است زيرا مبناي 
اين انتظار تصويري از روحاني است كه هرگز با واقعيت ها مطابق نبود و
وضعيت امروز وي نيز به صورت فاحشي تغيير يافته است  
اين روزنامه آلماني درادامه مي افزايد: اعمال تحريم هاي سازمان ملل و
همچنين تحريم هاي يكجانبه برخي كشورها عليه ايران شرايط امروز را با آن 
دوره متفاوت كرده است -ضمن اينكه ايران امروز با تهديد نظامي واقعي از
سوي اسرائيل و آمريكا مواجه است و برنامه هسته اي اين كشور نيز در
جايگاهي قرار دارد كه مي تواند در عرض چند ماه با يك آزمايش هسته اي 
و يا اعلام دست يافتن به سلاح هسته اي - در مرحله خروج از ان پي تي قرار
گيرد 
در بخش ديگري از مطلب دي ولت -آمده است :البته يكي از محور هاي سياست 
خارجي حسن روحاني اين خواهد بود كه يك سري از تحريم هاي غرب عليه 
ايران لغو شود تا وضعيت اقتصادي كشورش را به صورت پايداري بهبود بخشد
اما اين كاري است كه به زبان ساده اما در عمل دشوار است  
نويسنده اين مطلب مدعي شده است : چون دولت ايران اعلام كرده كه همچنان 
به غني سازي 20 درصدي اورانيوم ادامه خواهد داد-ديگر نمي تواند
امتيازي به سازمان ملل و آمريكا بدهد كه در قبال آن انتظار لغو تحريم 
ها را داشته باشد 
اين مطلب همچنين در ادامه از آمادگي آمريكا براي مذاكره مستقيم با
ايران به عنوان يك راه حل ياد كرده و مي نويسد:حتي اگر ما خارج از
چارچوب برنامه هسته اي نيز به اختلاف ايران با غرب نگاه كنيم -ايران 
چه امتيازي مي تواند بدهد-آيا حمايت از حزب الله و دولت اسد را قطع 
خواهد كرد و يا حاضر است به فعاليت هاي برون مرزي سپاه پاسداران 
پايان دهد 
دي ولت با ادعاي اينكه روحاني و غرب روزهاي سختي در پيش روي خواهند
داشت -نوشت : رييس جمهور آتي ايران با يك اراده آهنين به برنامه هسته اي 
كشورش ادامه خواهد داد و در دوران رياست جمهوري او ايران به يك قدرت 
هسته اي واقعي تبديل خواهد شد مگر اينكه استفاده از ابزار نظامي 
مانع از تحقق چنين چيزي شود 
اين نشريه آلماني با بيان اينكه محاسبات روحاني متفاوت است -يادآور شد:
در دوره اي كه رييس جمهور جديد ايران مسوليت مذاكرات هسته اي را
برعهده داشت -گفته بود: "جهان نه دوست داشت پاكستان بمب اتمي داشته 
باشد ونه اينكه برزيل بتواند چرخه سوخت هسته اي را كنترل كند اما
پاكستان بمب را ساخت و برزيل هم امروز داراي چرخه سوخت هسته اي است و
دنيا هم به دستور كار روزانه خود بازگشت و همكاري با اين دو كشور را
 آغاز كرد" 
نويسنده اين مطلب در پايان مدعي شد: پيغام روشن است -به ظاهر الگوي 
روحاني پاكستان است  
