معاون فاوا ستاد کل نیروهای مسلح:
نیروهای مسلح ایران به لحاظ برخورداری از فناوری اطلاعات، بی‌نظیرند
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                           معاون فاوای ستادکل نیروهای مسلح گفت: نیروهای مسلح کشور یکی از پیشرفته‎ترین نیروهای مسلح در زمینه استفاده از فناوری اطلاعات و ارتباطات در دنیا است.

به گزارش خبرنگار خبرگزاری دانشجویان ایران(ایسنا) منطقه زنجان، سردار "محمد آقاکیشی" در جمع خبرنگاران، اظهار کرد: با توجه به پیشرفت فناوری اطلا��ات در ��مه عرصه‎های زندگی بشری، مانند صنعت و پزشکی ورود این موضوع در عرصه نظامی نیز مهم است، البته معمولاً این علوم از علوم نظامی به علوم غیرنظامی سرایت می‎کند.

وی افزود: امروزه در دنیا پا به پای علوم غیرنظامی در زمینه نظامی در کشور پیشرفت بسیار خوبی را شاهد هستیم که بنا به تاکید مقام معظم رهبری در عرصه نظامی پیشرفت‎های زیادی در موارد مدیریت نرم‎افزاری مانند فرماندهی کنترل نظامی حاصل شده است، به گونه‎ای که می‎توان گفت یکی از قوی‏ترین مجموعه‎های فناوری اطلاعات و ارتباطات کشور، مجموعه‎های نظامی است و در این موارد پیشتاز هستیم.

معاون فاوای ستادکل نیروهای مسلح خاطرنشان کرد: امروز نیروهای مسلح یکی از پیشرفته‎ترین نیروهای مسلح در دنیا در زمینه استفاده از فناوری اطلاعات و ارتباطات در دنیا است و مطمئناً با توجه به آمادگی نظامی ایران برای مقابله با هرگونه حمله به کشور در برابر جنگ‎های سایبری و الکترونیکی نیز توان مقابله داریم، به همین جهت باید عنوان کرد بسیاری از تهدیدات دشمن توخالی است.

وی با اشاره به برگزاری اولین یادواره شهدای بی‌سیم‎‌چی استان، اظهار کرد: برگزاری یادواره برای شهدا یک تکلیف است و قطعاً این قدم بسیار خوبی بود که از خانواده شهدا تقدیر شود.

آقاکیشی تصریح کرد: فناوری اطلاعات و ارتباطات شامل دو بخش نرم‎اف��ار و سخت‎افزار است که در عرصه نرم‎افزار با تکیه بر اطلاعات صد در صد بومی فعالیت می‌کنیم، ولی در عرصه سخت‎افزار با وجود برداشتن قدم‎های بسیار خوب و استفاده از دانش بومی در بسیاری از بخش‌ها ممکن است در برخی موارد از ابراز موجود در دنیا نیز استفاده شود.

