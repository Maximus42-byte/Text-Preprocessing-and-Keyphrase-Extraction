سرلشکر جعفری: دشمن را با هر اقدامی رها نخواهیم کرد دشمن را در صورت حمله نظامی از درون تهدید خواهیم کرد 
 خبرگزاری تسنیم: فرمانده کل سپاه پاسداران انقلاب اسلامی گفت: گزینه نظامی مدنظر دشمن حمله موشکی و هوایی به مناطق حساس و هسته‌ای است، اما خود آنها هم می‌دانند که ما با این اقدام آنها را رها نخواهیم کرد و از درون تهدیدشان می‌کنیم.

به گزارش خبرگزاری تسنیم، سرلشکر محمدعلی جعفری فرمانده سپاه پاسداران انقلاب اسلامی صبح امروز در جمع دانش آموختگان دانشگاه افسری و تربیت پاسداری امام حسین(ع) با اشاره به اینکه انقلاب اسلامی متکی به مردم است، تأکید کرد: دفع تحریم‌ها با تمرکز بر توانایی و منابع داخلی امکان پذیر است.

وی در ارتباط با حمله نظامی به ایران اسلامی گفت: دشمن از حمله گسترده زمینی و درازمدت به ایران واهمه دارد. گزینه نظامی مدنظر آنها حمله موشکی و هوایی به مناطق حساس و هسته‌ای است، اما خود آنها هم می‌دانند که ما با این اقدام رهایشان نمی‌کنیم و از درون آنها را تهدید خواهیم کرد.

