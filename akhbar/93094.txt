انفجار تروریستی جدید در شیلی
مقامات شیلی از وقوع یک انفجار تروریستی جدید در این کشور خبر دادند.
خبرگزاری فارس: انفجار تروریستی جدید در شیلی
به گزارش خبرنگار دفتر منطقه‌ای فارس در آمریکای لاتین، بر اثر انفجار بمبی که روز 2شنبه در سانتیاگو پایتخت شیلی به وقوع پیوست 14 نفر زخمی شدند و این بار شیلی شاهد انفجار تروریستی جدیدی در این کشور بود.
خبرگزاری «لا‌ترسرا» در این خصوص نوشت: بر اساس اعلام پلیس شیلی این انفجار جدید در دستشویی یک مرکز خرید در شهر «وینا دل مار» که در 80 مایلی سانتیاگو قرار دارد رخ داد که بر اثر آن 2 نفر زخمی شدند.
شیلی از روز 2شنبه شاهد یک سری از انفجارهای تروریستی بوده که در این راستا «میشل باچلت» رئیس جمهور شیلی اعلام کرده است برای جلوگیری از وقوع حوادثی این چنین تصمیمات جدی اتخاذ خواهد کرد و تدابیر امنیتی در این کشور را افزایش می‌دهد.
به گزارش فارس، این انفجار در آستانه 11 سپتامبر که یادآور حادثه‌ای تلخ برای کشور شیلی می‌باشد رخ داد؛ در روز 11 سپتامبر سال 1973 حکومت منتخب «سالوادور آلنده» رئیس جمهور شیلی در یک کودتای نظامی که سازمان جاسوسی سیا آن را طراحی کرده بود توسط ژنرال «آگوستو پینوشه» سرنگون شد.
